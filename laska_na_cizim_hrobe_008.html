<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Rezonance">
    <meta name="apple-mobile-web-app-capable" content="yes">
    <title>Rezonance</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Němec: Láska na cizím hrobě">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Láska na cizím hrobě">
    <meta property="og:title" content="Láska na cizím hrobě">
    <meta property="og:type" content="book">
    <meta property="og:book:author" content="Ludvík Němec">
    <meta property="twitter:title" content="Ludvík Němec: Láska na cizím hrobě">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./laska_na_cizim_hrobe_007.html">
    <link rel="next" href="./laska_na_cizim_hrobe_009.html">
    <meta name="nb-order" content="4">
    <link rel="self" href="laska_na_cizim_hrobe_008.html">
    <meta name="nb-identifier" content="nemec-laska-na-cizim-hrobe-941da40">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="10612" data-nb-chars="62663">
    <nav role="doc-toc">
      <ul class="plain section">
        <li><a href="laska_na_cizim_hrobe_006.html">Nějaké nebe</a></li>
        <li><a href="laska_na_cizim_hrobe_007.html">Dírka</a></li>
        <li><a href="laska_na_cizim_hrobe_008.html">Rezonance</a></li>
        <li><a href="laska_na_cizim_hrobe_009.html">Lůno</a></li>
        <li><a href="laska_na_cizim_hrobe_010.html">Vybřežení</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./laska_na_cizim_hrobe_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">Rezonance</span></h1>
        <section>
          <p class="chunk" data-nb-ref-number="2" data-nb-words="13" data-nb-chars="85"><span class="idea" data-nb-ref-number="2" id="idea2" data-nb-words="13" data-nb-chars="85"><em>Pokuta za&nbsp;nespláchnutí až&nbsp;tisíc dolarů. Platí i&nbsp;v&nbsp;případě, že&nbsp;splachovadlo nefunguje.</em></span></p>
          <p class="chunk" data-nb-ref-number="3" data-nb-words="5" data-nb-chars="48"><span class="idea" data-nb-ref-number="3" id="idea3" data-nb-words="5" data-nb-chars="48">upozornění na&nbsp;singapurských veřejných záchodcích</span></p>
          <p class="chunk" data-nb-ref-number="4" data-nb-words="9" data-nb-chars="46"><span class="idea" data-nb-ref-number="4" id="idea4" data-nb-words="9" data-nb-chars="46">Dokonce mu&nbsp;i&nbsp;nabídli, že&nbsp;si&nbsp;může vybrat hudbu.</span></p>
          <p class="chunk" data-nb-ref-number="5" data-nb-words="26" data-nb-chars="160"><span class="idea" data-nb-ref-number="5" id="idea5" data-nb-words="26" data-nb-chars="160">„Hudbu?“ udiveně opakoval Stach to&nbsp;slovo, jako by&nbsp;mu&nbsp;nerozuměl&nbsp;– třebaže žádné nepoužíval ve&nbsp;své profesi častěji. „To zní jak v&nbsp;nabídce nějaké pohřební služby…“</span></p>
          <p class="chunk" data-nb-ref-number="6" data-nb-words="29" data-nb-chars="179"><span class="idea" data-nb-ref-number="6" id="idea6" data-nb-words="29" data-nb-chars="179">Ale mladičká recepční ve&nbsp;vestibulu privátní kliniky se&nbsp;ani trochu neusmála. „Tam uvnitř bude silný hluk. Dostanete na&nbsp;uši sluchátka, takže záleží na&nbsp;vás, co&nbsp;v&nbsp;nich chcete slyšet.“</span></p>
          <p class="chunk" data-nb-ref-number="7" data-nb-words="13" data-nb-chars="77"><span class="idea" data-nb-ref-number="7" id="idea7" data-nb-words="13" data-nb-chars="77">„Myslel jsem, že&nbsp;to&nbsp;bude jen vteřina. Blik-blik, jako se&nbsp;vyfotit na&nbsp;občanku.“</span></p>
          <p class="chunk" data-nb-ref-number="8" data-nb-words="11" data-nb-chars="63"><span class="idea" data-nb-ref-number="8" id="idea8" data-nb-words="11" data-nb-chars="63">„To by&nbsp;vám tu&nbsp;fotku museli půlhodinu tesat sbíječkou z&nbsp;kamene…“</span></p>
          <p class="chunk" data-nb-ref-number="9" data-nb-words="35" data-nb-chars="214"><span class="idea" data-nb-ref-number="9" id="idea9" data-nb-words="35" data-nb-chars="214">Vlastnímu vtípku už&nbsp;se&nbsp;ta&nbsp;úhledná černovláska přece jen usmála; ale když postřehla úlek ve&nbsp;Stachově tváři, hned se&nbsp;vrátila ke&nbsp;své roli. „Poslali jsme vám přece mailem instruktážní video, abyste věděl, co&nbsp;vás čeká.“</span></p>
          <p class="chunk" data-nb-ref-number="10" data-nb-words="3" data-nb-chars="21"><span class="idea" data-nb-ref-number="10" id="idea10" data-nb-words="3" data-nb-chars="21">„Mám rád překvapení.“</span></p>
          <p class="chunk" data-nb-ref-number="11" data-nb-words="6" data-nb-chars="39"><span class="idea" data-nb-ref-number="11" id="idea11" data-nb-words="6" data-nb-chars="39">„Tady nemá rád překvapení vůbec <em>nikdo</em>.“</span></p>
          <p class="chunk" data-nb-ref-number="12" data-nb-words="99" data-nb-chars="601"><span class="idea" data-nb-ref-number="12" id="idea12" data-nb-words="99" data-nb-chars="601">Omluvil se&nbsp;tedy, že&nbsp;zprávu asi přeřadil jeho počítač do&nbsp;nevyžádané pošty, a&nbsp;pustil se&nbsp;do&nbsp;vyplňování dotazníků. S&nbsp;tím o&nbsp;případné přítomnosti kovových předmětů v&nbsp;těle byl hotov skoro hned&nbsp;– na&nbsp;kardiostimulátor jsem ještě mladý, na&nbsp;piercing příliš starý&nbsp;–, ale nad seznamem hudebních skladeb se&nbsp;skoro zasekl. Co&nbsp;si&nbsp;jen dopřát k&nbsp;takové premiéře? Te&nbsp;Deum? Schönberga, který by&nbsp;snad mohl souznít s&nbsp;těmito disonancemi? Nějaké vymaštěné techno? Když někdo zařadil do&nbsp;oddílu církevní hudba dvojici Ecstasy of&nbsp;Saint Theresa, byl to&nbsp;snad pokus o&nbsp;černý humor? A&nbsp;co se&nbsp;vlastně skrývá pod hlavičkou Mozart? Requiem?</span></p>
          <p class="chunk" data-nb-ref-number="13" data-nb-words="64" data-nb-chars="368"><span class="idea" data-nb-ref-number="13" id="idea13" data-nb-words="64" data-nb-chars="368">„To bohužel nevím,“ odpověděla ta&nbsp;dívka v&nbsp;recepci, když Stach učinil dotaz. Ani ne&nbsp;tak z&nbsp;odborného zájmu, ale aby dal najevo, že&nbsp;je&nbsp;odborník. Chtěl udělat dojem aspoň takto, když už&nbsp;byl po&nbsp;ránu líný vzít si&nbsp;na&nbsp;sebe sako; v&nbsp;tomto luxusním interiéru si&nbsp;v&nbsp;tričku a&nbsp;džínách najednou připadal jako instalatér, který si&nbsp;přišel dát zkontrolovat svoje vlastní trubky a&nbsp;odpady.</span></p>
          <p class="chunk" data-nb-ref-number="14" data-nb-words="21" data-nb-chars="117"><span class="idea" data-nb-ref-number="14" id="idea14" data-nb-words="21" data-nb-chars="117">„Mozart má&nbsp;totiž spoustu poloh a&nbsp;nálad, víte? Tak jsem si&nbsp;myslel, že&nbsp;bych si&nbsp;vybral něco vhodného pro svou diagnózu.“</span></p>
          <p class="chunk" data-nb-ref-number="15" data-nb-words="47" data-nb-chars="321"><span class="idea" data-nb-ref-number="15" id="idea15" data-nb-words="47" data-nb-chars="321">Dívka nahlédla do&nbsp;jeho zdravotnické dokumentace, jako by&nbsp;hodlala vybrat tu&nbsp;hudbu sama. Ale jeho víceméně banální obtíže ji&nbsp;zřejmě neinspirovaly k&nbsp;ničemu jinému než ke&nbsp;zdvořilému úsměvu: „Tady neprovozujeme žádnou muzikoterapii, pane profesore. Ale jestli je&nbsp;to&nbsp;pro vás opravdu důležité, samozřejmě vám to&nbsp;zkusím zjistit.“</span></p>
          <p class="chunk" data-nb-ref-number="16" data-nb-words="20" data-nb-chars="111"><span class="idea" data-nb-ref-number="16" id="idea16" data-nb-words="20" data-nb-chars="111">Dokonce položila dlaň na&nbsp;telefon. Ale Stach chtěl, aby mluvila jen s&nbsp;ním, aby použila horkou linku k&nbsp;jeho duši.</span></p>
          <p class="chunk" data-nb-ref-number="17" data-nb-words="60" data-nb-chars="358"><span class="idea" data-nb-ref-number="17" id="idea17" data-nb-words="60" data-nb-chars="358">„Hudba je&nbsp;<em>opravdu</em> důležitá, slečno. Dokonce i&nbsp;pro toho, kdo si&nbsp;to&nbsp;<em>nemyslí</em>. Ale právě proto by&nbsp;nejspíš neměla být používána&nbsp;– vlastně zneužívána&nbsp;– k&nbsp;překrývání jiného hluku, jiných zvuků. Hudba by&nbsp;měla být <em>prožívána</em>, ne&nbsp;konzumována. Jako láska&nbsp;– ta&nbsp;duchovní, i&nbsp;ta tělesná. Víte, musí vás to&nbsp;celou rozeznít, rozvibrovat, jako byste sama byla hudební nástroj&nbsp;–“</span></p>
          <p class="chunk" data-nb-ref-number="18" data-nb-words="53" data-nb-chars="344"><span class="idea" data-nb-ref-number="18" id="idea18" data-nb-words="53" data-nb-chars="344">Stach vložil chvění i&nbsp;do svého hlasu. Kolikrát už&nbsp;jsem tohle říkal? Kolikrát jsem takhle ladil ženy tvarů a&nbsp;občas i&nbsp;vroucnosti violoncella, mého nejoblíbenějšího nástroje? I&nbsp;když tahle holka bude nanejvýš flašinet, co? Zvukový záznam v&nbsp;MP3, přehrávající pár předvolených stop. Pozoruje Stacha s&nbsp;plastovým úsměvem a&nbsp;zdvořile čeká, až&nbsp;se&nbsp;vyžvaní.</span></p>
          <p class="chunk" data-nb-ref-number="19" data-nb-words="19" data-nb-chars="119"><span class="idea" data-nb-ref-number="19" id="idea19" data-nb-words="19" data-nb-chars="119">„Každopádně vám ale děkuji,“ řekne Stach. „Myslím, že&nbsp;napoprvé to&nbsp;zkusím bez muziky. Pusťte mi&nbsp;tam nějaké pěkné ticho.“</span></p>
        </section>
        <section>
          <p class="chunk" data-nb-ref-number="20" data-nb-words="184" data-nb-chars="1156"><span class="idea" data-nb-ref-number="20" id="idea20" data-nb-words="184" data-nb-chars="1156">Ale zřejmě udělal na&nbsp;tu&nbsp;dívku v&nbsp;recepci přece jen nějaký dojem, protože to&nbsp;popletla&nbsp;– a&nbsp;když byl Stach zasunut do&nbsp;toho vševědoucího pouzdra, do&nbsp;té&nbsp;obří ocelové dělohy, ve&nbsp;sluchátkách se&nbsp;rozezněl klavírní koncert. <em>Proboha, co&nbsp;to&nbsp;je?</em> Z&nbsp;prvních tónů jej dokonce ani nepoznal: přesto ho&nbsp;ta&nbsp;hudba oslovila tak hrozně důvěrně, až&nbsp;se&nbsp;mu&nbsp;málem udělalo slabo. <em>Jako při chrlení krve</em>, vzpomněl si&nbsp;na&nbsp;metaforu jediného zpívajícího básníka, kterého byl ochoten vzít na&nbsp;milost. A&nbsp;po pár vteřinách už&nbsp;byla identifikace díla téměř nemožná, protože jiný nástroj (a&nbsp;já v&nbsp;něm!) začal se&nbsp;svým barbarským a&nbsp;disonantním koncertem: nesmělé zvuky klavíru byly přehlušeny sérií hlasitých staccatových úderů, to&nbsp;jak se&nbsp;elektromagnetické výboje zastřelovaly do&nbsp;jeho těla&nbsp;– a&nbsp;když v&nbsp;tom randálu Stachovo cvičené ucho přece jen občas rozeznalo osamělý tón klavíru, když vedle bušení obřího kladiva občas uslyšel ve&nbsp;sluchátkách i&nbsp;nesmělé zaťukání filcového kladívka, všechny ty&nbsp;údery dopadaly na&nbsp;stejnou strunu. To&nbsp;je&nbsp;trest za&nbsp;Stachovo žvanění v&nbsp;recepci: tenká struna úzkosti, na&nbsp;níž balancuje Stachova mysl, v&nbsp;první chvíli vyděšená jako myš, zavřená uvnitř dobře temperovaného klavíru.</span></p>
          <p class="chunk" data-nb-ref-number="21" data-nb-words="126" data-nb-chars="821"><span class="idea" data-nb-ref-number="21" id="idea21" data-nb-words="126" data-nb-chars="821">Vlastní vtipná metafora&nbsp;– protože on&nbsp;byl popularizátorem hudby, ne&nbsp;hudebníkem, on&nbsp;hudbu vyjadřoval slovy&nbsp;– jej tak nadchla, že&nbsp;se&nbsp;mu&nbsp;vrátila rozvaha. Na&nbsp;okamžik byl dokonce schopen uvědomit si&nbsp;komické prvky své situace: muž dávno po&nbsp;čtyřicítce, vsunutý jen v&nbsp;růžové noční košilce do&nbsp;tunelu magnetické rezonance, ne&nbsp;kvůli nějakému fatálnímu postižení, ale&nbsp;– z&nbsp;milosti a&nbsp;velkorysosti svého ortopeda&nbsp;– jen na&nbsp;snímkování zad, kvůli bolestem, jaké trápí v&nbsp;této bezpáteřní době každého druhého. A&nbsp;přece muž tak vyděšený, že&nbsp;navzdory své mimořádné pověsti (i schopnostem) hudebního znalce nedokáže ani poznat důvěrně povědomý klavírní koncert, vybraný bezpochyby z&nbsp;kompletu 100 nejkrásnějších skladeb světa, koupeného v&nbsp;nejbližší trafice. Jestli mi&nbsp;ta&nbsp;mašina opravdu vidí až&nbsp;do&nbsp;mozku, vyfotí tam teď jen prázdnou notovou osnovu.</span></p>
          <p class="chunk" data-nb-ref-number="22" data-nb-words="81" data-nb-chars="503"><span class="idea" data-nb-ref-number="22" id="idea22" data-nb-words="81" data-nb-chars="503">Ale toto přirovnání už&nbsp;ho&nbsp;tak nenadchlo, snad že&nbsp;měl tentokrát na&nbsp;rozkvět své samolibosti příliš málo času. Úvodní elektromagnetická kanonáda totiž na&nbsp;pár vteřin ustala, v&nbsp;nastalém tichu slyšel Stach klavírní skladbu najednou tak zřetelnou a&nbsp;nahou, až&nbsp;opravdu rezonovala v&nbsp;jeho malicherném srdci. Ale ne&nbsp;jako v&nbsp;té metafoře, jíž chtěl okouzlit dívku v&nbsp;recepci. Opačně to&nbsp;bylo. Z&nbsp;jeho srdce, z&nbsp;duše, z&nbsp;jeho mysli vylétla vstříc té&nbsp;právě slyšené naprosto stejná skladba, dvojčátko, klon, astrální dvojník&nbsp;–</span></p>
          <p class="chunk" data-nb-ref-number="23" data-nb-words="13" data-nb-chars="84"><span class="idea" data-nb-ref-number="23" id="idea23" data-nb-words="13" data-nb-chars="84">Zkraťme to, strojový čas je&nbsp;hrozně drahý. Stach konečně poznal svou vlastní skladbu.</span></p>
          <p class="chunk" data-nb-ref-number="24" data-nb-words="4" data-nb-chars="23"><span class="idea" data-nb-ref-number="24" id="idea24" data-nb-words="4" data-nb-chars="23">Fantasy For Your Piano.</span></p>
          <p class="chunk" data-nb-ref-number="25" data-nb-words="1" data-nb-chars="8"><span class="idea" data-nb-ref-number="25" id="idea25" data-nb-words="1" data-nb-chars="8">Proboha.</span></p>
          <p class="chunk" data-nb-ref-number="26" data-nb-words="5" data-nb-chars="28"><span class="idea" data-nb-ref-number="26" id="idea26" data-nb-words="5" data-nb-chars="28">Neslyšel jsem to&nbsp;dvacet let.</span></p>
          <p class="chunk" data-nb-ref-number="27" data-nb-words="35" data-nb-chars="236"><span class="idea" data-nb-ref-number="27" id="idea27" data-nb-words="35" data-nb-chars="236">A&nbsp;překvapen tímto nenadálým setkáním, ba&nbsp;dokonce více polekán než překvapen, Vladimír Stach v&nbsp;náhlém návalu zmatku, nevole a&nbsp;strachu mimoděk stiskne vypínač na&nbsp;dlouhém kabelu, jež mu&nbsp;operátorka vložila před započetím procedury do&nbsp;dlaně.</span></p>
        </section>
        <section>
          <p class="chunk" data-nb-ref-number="28" data-nb-words="53" data-nb-chars="314"><span class="idea" data-nb-ref-number="28" id="idea28" data-nb-words="53" data-nb-chars="314">„Je to&nbsp;hloupý žert,“ vysvětluje lékařce, která okamžitě vysunula Stacha na&nbsp;jeho bílém katafalku z&nbsp;tunelu magnetické rezonance. Teď se&nbsp;sklání nad ním, silná padesátnice s&nbsp;šedými kratičkými vlasy, jako by&nbsp;se&nbsp;skláněla nad pitevním stolem&nbsp;– a&nbsp;něco v&nbsp;její masivní tváři Stachovi napovídá, že&nbsp;by&nbsp;se&nbsp;jí&nbsp;to&nbsp;možná i&nbsp;líbilo.</span></p>
          <p class="chunk" data-nb-ref-number="29" data-nb-words="6" data-nb-chars="45"><span class="idea" data-nb-ref-number="29" id="idea29" data-nb-words="6" data-nb-chars="45">„Tady nikdo nežertuje,“ pokárá Stacha přísně.</span></p>
          <p class="chunk" data-nb-ref-number="30" data-nb-words="31" data-nb-chars="181"><span class="idea" data-nb-ref-number="30" id="idea30" data-nb-words="31" data-nb-chars="181">„Já vím, moc se&nbsp;omlouvám. Stiskl jsem to&nbsp;<em>mimoděk</em>, ne&nbsp;schválně. Vaše kolegyně v&nbsp;recepci zase říkala, že&nbsp;tady nemá nikdo rád překvapení. Ale právě to&nbsp;hrozné překvapení mě&nbsp;přinutilo&nbsp;–“</span></p>
          <p class="chunk" data-nb-ref-number="31" data-nb-words="72" data-nb-chars="431"><span class="idea" data-nb-ref-number="31" id="idea31" data-nb-words="72" data-nb-chars="431">„Není to&nbsp;moje kolegyně. Je&nbsp;to&nbsp;holka z&nbsp;recepce. Ale je&nbsp;dobře vycvičená a&nbsp;řekla vám to&nbsp;správně, tady překvapení opravdu nemá nikdo rád. Hlavně pacienti, víte. Skoro vždy jsou to&nbsp;překvapení fatální. Hrozivá. Lidi čekají na&nbsp;vyšetření měsíce&nbsp;– a&nbsp;pak jim jde často o&nbsp;vteřiny. O&nbsp;úplně každou zbývající vteřinu života. Konec přednášky, profesore. Taky občas přednáším jako vy, ale na&nbsp;jiné fakultě. Tak jaké bylo to&nbsp;<em>vaše</em> hrozné překvapení?“</span></p>
          <p class="chunk" data-nb-ref-number="32" data-nb-words="242" data-nb-chars="1534"><span class="idea" data-nb-ref-number="32" id="idea32" data-nb-words="242" data-nb-chars="1534">A&nbsp;Stach najednou neví, jak jí&nbsp;to&nbsp;má&nbsp;vlastně říct. On&nbsp;nečekal na&nbsp;vyšetření měsíce: jeho ortoped jen zvedl telefon. Jeho ortoped vymyslel a&nbsp;realizoval tento žertík, bezpochyby proto, aby Stacha potěšil: později se&nbsp;mu&nbsp;přizná (se spikleneckým pomrkáváním), že&nbsp;dal exhumovat tu&nbsp;dávno zapomenutou skladbu (jedinou Stachovu kdy natočenou) z&nbsp;fonotéky místního rozhlasového studia, jehož řediteli léčil achillovku. A&nbsp;přece Stach najednou neví, jak vysvětlit té&nbsp;ženě, jež se&nbsp;nad ním sklání jako Nemesis, jak moc krutý je&nbsp;ten žertík. Jak vážná je&nbsp;to&nbsp;věc: stejně jako ty&nbsp;její věci. <em>Hudba a&nbsp;smrt.</em> Nabízí se&nbsp;zde příležitost, aby tváří v&nbsp;tvář té&nbsp;ženě a&nbsp;osudovosti tohoto místa konečně pochopil, jak pošetilým věcem se&nbsp;věnoval většinu života. Ale jakkoli toto <em>je</em> mravoučné vyprávění, tak snadné to&nbsp;se&nbsp;Stachem mít nebudeme. Ó&nbsp;ne, vážení, třebaže možná kdysi složil tuto lacinou skladbičku, třebaže dává občas&nbsp;– nejen kvůli potlesku, ale hlavně kvůli názornosti!&nbsp;– přednost laciným metaforám, jeho láska k&nbsp;hudbě a&nbsp;jeho přesvědčení o&nbsp;nezbytnosti hudby nemá v&nbsp;sobě vůbec nic laciného a&nbsp;povrchního. Právě tady najednou cítí&nbsp;– cítí a&nbsp;<em>ví</em>!&nbsp;– že&nbsp;sloužil celý život dobré věci. Chvěl jsem se&nbsp;správnými rezonancemi! Všechna ta&nbsp;bezpochyby užitečná felčarská chvění&nbsp;– ultrazvuk, rázové vlny, dokonce i&nbsp;Osudová v&nbsp;tomto temném tunelu&nbsp;– mají sice stejný fyzikální základ jako struna chvějící se&nbsp;nad slastným tělem violoncella, ale hudba je&nbsp;navíc vyvřelá z&nbsp;těch nejvroucnějších magmatických hlubin podvědomí, organizována duší, rytmizována metronomem lidského srdce&nbsp;–</span></p>
          <p class="chunk" data-nb-ref-number="33" data-nb-words="51" data-nb-chars="308"><span class="idea" data-nb-ref-number="33" id="idea33" data-nb-words="51" data-nb-chars="308">Tohle si&nbsp;musím zapamatovat, pomyslí si&nbsp;Stach. Tohle někde použiju. Nenechám si&nbsp;vnutit špatné svědomí jen kvůli tomu, že&nbsp;lidé umírají, zatímco já&nbsp;žiju pro hudbu. Kdybychom poslouchali všichni tu&nbsp;správnou, tu&nbsp;<em>jedinou</em> hudbu, kdybychom ji&nbsp;dokázali slyšet a&nbsp;žít s&nbsp;ní a&nbsp;v&nbsp;ní, neumírali bychom nikdy. Jako ta&nbsp;hudba.</span></p>
          <p class="chunk" data-nb-ref-number="34" data-nb-words="45" data-nb-chars="278"><span class="idea" data-nb-ref-number="34" id="idea34" data-nb-words="45" data-nb-chars="278">A&nbsp;s&nbsp;převahou náhle vědoucího si&nbsp;může dovolit promlouvat k&nbsp;té strojnici v&nbsp;bílých montérkách vlídně a&nbsp;pokorně: „Jsem na&nbsp;hudbu hrozně citlivý, proto jsem se&nbsp;tak lekl, když jsem nečekaně uslyšel právě tuhle skladbičku. Prostě mě&nbsp;příliš&nbsp;– příliš <em>rozvibrovala</em>. Jako ten váš přístroj.“</span></p>
          <p class="chunk" data-nb-ref-number="35" data-nb-words="32" data-nb-chars="184"><span class="idea" data-nb-ref-number="35" id="idea35" data-nb-words="32" data-nb-chars="184">„Pochybuji, že&nbsp;tak užitečně. Ale přiznávám, že&nbsp;nejsem úplně bez viny, doktor Lupač mi&nbsp;přinesl tohle cédo osobně, ať&nbsp;vám to&nbsp;pustím do&nbsp;sluchátek. Ráda mu&nbsp;vyřídím, že&nbsp;to&nbsp;byl hloupý vtip.“</span></p>
          <p class="chunk" data-nb-ref-number="36" data-nb-words="19" data-nb-chars="104"><span class="idea" data-nb-ref-number="36" id="idea36" data-nb-words="19" data-nb-chars="104">„To jste laskavá, ale radši mu&nbsp;to&nbsp;řeknu sám. Každý vtip se&nbsp;holt nepovede. Nejspíš mě&nbsp;chtěl jen potěšit.“</span></p>
          <p class="chunk" data-nb-ref-number="37" data-nb-words="55" data-nb-chars="348"><span class="idea" data-nb-ref-number="37" id="idea37" data-nb-words="55" data-nb-chars="348">„Mě by&nbsp;zase potěšilo, kdybychom mohli pokračovat. Na&nbsp;tenhle přístroj čekají lidi, kteří to&nbsp;vyšetření <em>opravdu</em> potřebují. Lidi, kteří mají v&nbsp;hlavě něco horšího než hudbu, profesore. Někteří už&nbsp;jen jediný tón. Takže jestli ten vypínač ještě jednou zmáčknete, věřte mi, že&nbsp;přidám na&nbsp;výkonu tolik, že&nbsp;pár týdnů nebudete schopen rozeznat Berga od&nbsp;Björk.“</span></p>
          <p class="chunk" data-nb-ref-number="38" data-nb-words="5" data-nb-chars="38"><span class="idea" data-nb-ref-number="38" id="idea38" data-nb-words="5" data-nb-chars="38">„Vy opravdu posloucháte Josefa Berga?“</span></p>
          <p class="chunk" data-nb-ref-number="39" data-nb-words="9" data-nb-chars="53"><span class="idea" data-nb-ref-number="39" id="idea39" data-nb-words="9" data-nb-chars="53">Než nad ním zaklapne víko, ta&nbsp;obstarožní lesba řekne:</span></p>
          <p class="chunk" data-nb-ref-number="40" data-nb-words="28" data-nb-chars="164"><span class="idea" data-nb-ref-number="40" id="idea40" data-nb-words="28" data-nb-chars="164">„Pouštěla jsem si&nbsp;to&nbsp;vaše cédo včera v&nbsp;polední pauze. Ze&nbsp;zvědavosti. Nestrkáme každý den do&nbsp;pece umělce. K&nbsp;rybímu salátu nebyla ta&nbsp;vaše skladbička zase tak špatná.“</span></p>
          <p class="chunk" data-nb-ref-number="41" data-nb-words="67" data-nb-chars="357"><span class="idea" data-nb-ref-number="41" id="idea41" data-nb-words="67" data-nb-chars="357">Ale Stach má&nbsp;dobrý sluch nejen na&nbsp;tóny hoboje, ale i&nbsp;na tóny lidských hlasů: pozná, že&nbsp;ho&nbsp;nakonec chtěla potěšit, <em>utěšit</em>, a&nbsp;to ho&nbsp;poleká. Viděla snad v&nbsp;té mašině i&nbsp;za tu&nbsp;chvilku <em>něco</em>? A&nbsp;poleká se&nbsp;ještě víc, když si&nbsp;v&nbsp;tom tunelu, téměř na&nbsp;stejném místě své skladby konečně vzpomene. Vzpomene si. Nezabije ho&nbsp;ta&nbsp;vzpomínka; zabije ho, že&nbsp;si&nbsp;vzpomněl <em>tak pozdě</em>.</span></p>
        </section>
        <section>
          <p class="chunk" data-nb-ref-number="42" data-nb-words="178" data-nb-chars="1107"><span class="idea" data-nb-ref-number="42" id="idea42" data-nb-words="178" data-nb-chars="1107">A&nbsp;přitom je&nbsp;to&nbsp;tak komická historka! Jedna z&nbsp;jeho nejoblíbenějších&nbsp;– hned po&nbsp;té&nbsp;romanci, v&nbsp;níž si&nbsp;jedna jeho studentka dala namalovat na&nbsp;svá záda klaviaturu a&nbsp;chtěla po&nbsp;Stachovi, aby na&nbsp;ní&nbsp;přehrával skladby klasiků (nejradši měla Ravelovo Bolero: tak ráda, že&nbsp;jej Stach nikdy nedohrál do&nbsp;konce). Ale <em>tato</em> historka začíná banálněji, projdete běžně označenými dveřmi do&nbsp;vinárny, abyste si&nbsp;dali lehkou večeři, a&nbsp;dostanete sračku na&nbsp;celý život. Tady už&nbsp;se&nbsp;pohybujeme na&nbsp;hraně doslovnosti. Když se&nbsp;Stach později párkrát pustil do&nbsp;vyprávění před svými přáteli a&nbsp;kolegy, volil ovšem jiný slovník, záměrně suchý a&nbsp;nezaujatý, aby posluchače přivedl k&nbsp;pochybám, zda si&nbsp;celou tu&nbsp;neuvěřitelnou historku nevymyslel. (Příznačné je, že&nbsp;o&nbsp;té první, té&nbsp;o&nbsp;klaviatuře na&nbsp;nahých dívčích zádech, nikdy nepochybovali: a&nbsp;ta přitom vymyšlená <em>byla</em>.) Pak přicházela jeho chvíle: vytahoval vždy z&nbsp;peněženky závěrečný trumf, onen úřední list, lékařskou zprávu s&nbsp;nálezem a&nbsp;větou natolik komickou, že&nbsp;tím své posluchače vždy naprosto odzbrojil&nbsp;– a&nbsp;jejich smích mu&nbsp;aspoň na&nbsp;okamžik nahrazoval potlesk plného sálu, o&nbsp;němž snil jako mladík.</span></p>
          <p class="chunk" data-nb-ref-number="43" data-nb-words="81" data-nb-chars="490"><span class="idea" data-nb-ref-number="43" id="idea43" data-nb-words="81" data-nb-chars="490">Ten večer před téměř čtvrt stoletím se&nbsp;mu&nbsp;ovšem potlesku dostalo. Ve&nbsp;Zlíně, tehdy ještě ve&nbsp;městě obuvi. Sál místního divadla sice nebyl zdaleka plný, o&nbsp;potlesk dvou prořídlých řad se&nbsp;Stach dělil s&nbsp;dalšími pěti účinkujícími abiturientského koncertu studentů skladby&nbsp;– ale o&nbsp;tu dívku by&nbsp;se&nbsp;nedělil s&nbsp;nikým z&nbsp;nich, o&nbsp;tu dívku byl ochoten bojovat do&nbsp;poslední noty. Už&nbsp;proto, že&nbsp;byla zřejmě jediným návštěvníkem koncertu, který nepoznal, oč&nbsp;byla Stachova skladba horší nežli skladby jeho kolegů.</span></p>
          <p class="chunk" data-nb-ref-number="44" data-nb-words="12" data-nb-chars="73"><span class="idea" data-nb-ref-number="44" id="idea44" data-nb-words="12" data-nb-chars="73">„Já se&nbsp;totiž v&nbsp;hudbě moc nevyznám,“ přiznala. „Přišla jsem kvůli fyzice.“</span></p>
          <p class="chunk" data-nb-ref-number="45" data-nb-words="1" data-nb-chars="9"><span class="idea" data-nb-ref-number="45" id="idea45" data-nb-words="1" data-nb-chars="9">„Prosím?“</span></p>
          <p class="chunk" data-nb-ref-number="46" data-nb-words="5" data-nb-chars="32"><span class="idea" data-nb-ref-number="46" id="idea46" data-nb-words="5" data-nb-chars="32">„Přesněji&nbsp;– kvůli teorii strun.“</span></p>
          <p class="chunk" data-nb-ref-number="47" data-nb-words="81" data-nb-chars="537"><span class="idea" data-nb-ref-number="47" id="idea47" data-nb-words="81" data-nb-chars="537">Vysvětlovala mu, že&nbsp;na&nbsp;Baťově univerzitě studuje kvantovou fyziku. Přesněji, teorii strun, jedinou vážnou aspirantku na&nbsp;tzv. <em>teorii</em> <em>všeho</em>. Nad mizerným zteplalým vínem vysvětlila Stachovi, že&nbsp;uvnitř každého elektronu jsou nepatrné vibrující struny&nbsp;– a&nbsp;pokud na&nbsp;ně&nbsp;někdo dokáže hrát („Třeba Bůh,“ řekla ta&nbsp;vážná dívka), může měnit jednotlivé subatomární částice na&nbsp;jiné. „Každá věc ve&nbsp;vesmíru je&nbsp;tak odrazem nějakého tónu těchto superstrun. Jako když na&nbsp;struně na&nbsp;houslích můžete vyloudit jakýkoli tón, stačí jen měnit délku této struny.“</span></p>
          <p class="chunk" data-nb-ref-number="48" data-nb-words="7" data-nb-chars="43"><span class="idea" data-nb-ref-number="48" id="idea48" data-nb-words="7" data-nb-chars="43">„Opravdu myslíte, že&nbsp;je&nbsp;to&nbsp;tak jednoduché?“</span></p>
          <p class="chunk" data-nb-ref-number="49" data-nb-words="54" data-nb-chars="299"><span class="idea" data-nb-ref-number="49" id="idea49" data-nb-words="54" data-nb-chars="299">„V&nbsp;tom je&nbsp;krása této teorie,“ řekla ta&nbsp;krásná dívka. „Tak jako ve&nbsp;vašem světě třeba tón bé&nbsp;není o&nbsp;nic základnější než gé&nbsp;nebo cis, protože všechno jsou to&nbsp;tóny jediné struny, tak v&nbsp;tom mém&nbsp;– v&nbsp;tom subatomárním&nbsp;– nejsou elementárními částicemi ani elektrony, ani kvarky. Základní je&nbsp;pouze ta&nbsp;struna.“</span></p>
          <p class="chunk" data-nb-ref-number="50" data-nb-words="17" data-nb-chars="121"><span class="idea" data-nb-ref-number="50" id="idea50" data-nb-words="17" data-nb-chars="121">„Já mám ze&nbsp;strunných nástrojů nejraději violoncello. Nejen kvůli tomu ženskému tvaru, ale především kvůli té&nbsp;vroucnosti.“</span></p>
          <p class="chunk" data-nb-ref-number="51" data-nb-words="28" data-nb-chars="177"><span class="idea" data-nb-ref-number="51" id="idea51" data-nb-words="28" data-nb-chars="177">„Víte, proto chodívám na&nbsp;tyhle koncerty. Abych dokázala zažít to, co&nbsp;teoreticky samozřejmě dobře vím&nbsp;– že&nbsp;všechny částice ve&nbsp;vesmíru si&nbsp;lze představit jako různé vibrace strun.“</span></p>
          <p class="chunk" data-nb-ref-number="52" data-nb-words="37" data-nb-chars="247"><span class="idea" data-nb-ref-number="52" id="idea52" data-nb-words="37" data-nb-chars="247">„Naprosto s&nbsp;vámi souhlasím,“ prohlásil tehdy Stach. „Jako láska&nbsp;– ta&nbsp;duchovní, i&nbsp;ta tělesná. Víte, musí vás to&nbsp;celou rozeznít, rozvibrovat, jako byste celá byla hudební nástroj, který pod prstokladem zapáleného virtuosa vydá ten nejkrásnější tón.“</span></p>
          <p class="chunk" data-nb-ref-number="53" data-nb-words="45" data-nb-chars="271"><span class="idea" data-nb-ref-number="53" id="idea53" data-nb-words="45" data-nb-chars="271">Ale ona flirtovala jen s&nbsp;opravdovými Mistry. „Dokonce i&nbsp;podle některých kvantových fyziků a&nbsp;kosmologů je&nbsp;tím virtuosem Bůh. Einstein byl dokonce přesvědčen, že&nbsp;jednotná teorie pole&nbsp;– a&nbsp;teorie strun by&nbsp;jí&nbsp;snad mohla být&nbsp;– by&nbsp;nám nakonec umožnila nahlédnout do&nbsp;Boží mysli.“</span></p>
          <p class="chunk" data-nb-ref-number="54" data-nb-words="163" data-nb-chars="1039"><span class="idea" data-nb-ref-number="54" id="idea54" data-nb-words="163" data-nb-chars="1039">Stach chtěl ovšem nahlédnout té&nbsp;dívce do&nbsp;jiných niterných prostor. Když s&nbsp;ním mluvila, často si&nbsp;olizovala rty, což mladý Stach pokládal za&nbsp;znak smyslnosti a&nbsp;potlačovaného sexuálního vzrušení. Sám byl vzrušený jako voják na&nbsp;vycházce! Neříkalo se&nbsp;ostatně, že&nbsp;v&nbsp;tomto městě žen, kde na&nbsp;jednoho muže připadalo osm šiček v&nbsp;obrovských obuvnických závodech, byly dvě velké vojenské posádky výhradně proto, aby ty&nbsp;mladé ženy měly s&nbsp;kým šukat? (Později zjistil, že&nbsp;to&nbsp;platilo o&nbsp;Prostějově: o&nbsp;prostějovských <em>parašoustech</em>.) Neříkali snad kolegové, že&nbsp;ve&nbsp;Zlíně si&nbsp;zašuká úplně každý? Ovšem když Stach začal ordinérně žertovat o&nbsp;supernovách a&nbsp;červích dírách, mladá fyzička (se znalostí Božích úmyslů a&nbsp;celkové harmonie světa) se&nbsp;s&nbsp;průhlednou výmluvou přesunula někam do&nbsp;paralelního vesmíru a&nbsp;Stach už&nbsp;se&nbsp;s&nbsp;ní nikdy nesetkal (o pár let později však obohatil své hudební přednášky právě o&nbsp;teorii superstrun, jež tehdy ještě nebyla v&nbsp;humanitním akademickém světě tak známá a&nbsp;módní, což velmi prospělo jeho akademické kariéře i&nbsp;jisté mediální proslulosti).</span></p>
          <p class="chunk" data-nb-ref-number="55" data-nb-words="63" data-nb-chars="440"><span class="idea" data-nb-ref-number="55" id="idea55" data-nb-words="63" data-nb-chars="440">Ovšem tato nepodařená předehra&nbsp;– o&nbsp;níž se&nbsp;Stach při líčení své následující komické historky nikdy nezmiňuje&nbsp;– je&nbsp;pro naši magnetickou rezonanci důležitá. Pro stanovení diagnózy musíme znát anamnézu, musíme vědět, co&nbsp;předcházelo záchvatu. Na&nbsp;rozdíl od&nbsp;Stacha nevyprávíme zábavnou chlapáckou historku, nýbrž <em>příběh</em>: příběh muže, který až&nbsp;na&nbsp;konci vlastní historky, již už&nbsp;vyprávěl sedmadvacetkrát, najednou uvidí, <em>ucítí</em> její skutečnou pointu.</span></p>
        </section>
        <section>
          <p class="chunk" data-nb-ref-number="56" data-nb-words="33" data-nb-chars="190"><span class="idea" data-nb-ref-number="56" id="idea56" data-nb-words="33" data-nb-chars="190">Mezi žebry ji&nbsp;teď cítí, v&nbsp;tom tunelu na&nbsp;věčnost. Onu pointu. Malou a&nbsp;náhle horkou jako střela, jež se&nbsp;probíjí jeho vnitřnostmi. <em>Je</em> to&nbsp;střela. Opravdová střela. Roztrhá mě&nbsp;jako kulka dum-dum.</span></p>
          <p class="chunk" data-nb-ref-number="57" data-nb-words="21" data-nb-chars="104"><span class="idea" data-nb-ref-number="57" id="idea57" data-nb-words="21" data-nb-chars="104">(Neříkala ostatně tehdy taky, že&nbsp;mě&nbsp;cítí až&nbsp;pod žebry? Ta, jež tu&nbsp;kulku pro mě&nbsp;ulila&nbsp;– z&nbsp;pravého zlata?)</span></p>
          <p class="chunk" data-nb-ref-number="58" data-nb-words="150" data-nb-chars="987"><span class="idea" data-nb-ref-number="58" id="idea58" data-nb-words="150" data-nb-chars="987">I&nbsp;zvuky uvnitř tunelu znějí jako střelba, po&nbsp;úvodní kanonádě teď už&nbsp;ale jen z&nbsp;lehkých automatických zbraní, navíc vzdálenějších: jedna dávka&nbsp;– <em>tatata-ta</em> zleva, protiútok zprava, stejně dlouhá dávka <em>tatata-ta!</em>, jen s&nbsp;důraznější kadencí a&nbsp;ostřejším zvukem, jako když se&nbsp;kalašnikov pře s&nbsp;M16 v&nbsp;každodenních televizních záběrech odněkud z&nbsp;Blízkého východu. Pak je&nbsp;na&nbsp;okamžik vyhlášeno příměří a&nbsp;na bojiště Stachova nitra opět vstoupí hudba, jež mu&nbsp;ovšem tentokrát žádný mír nepřinese, jen zanítí staré rány. Moje vlastní hudba, hlasitější než před chvílí: vsadil bych se, že&nbsp;jestli ta&nbsp;doktorská sadistka nezvýšila výkon tohoto mučícího stroje, určitě aspoň zvýšila hlasitost hudby ve&nbsp;sluchátkách. Jsem přece expert, slyším každý decibel navíc. Proč jsem jí&nbsp;proboha neřekl, ať&nbsp;mi&nbsp;pustí jakoukoli <em>jinou</em> hudbu! Copak může být ještě něco absurdnějšího, čím korunovat tuto neuvěřitelnou historku, než že&nbsp;budu na&nbsp;jejím konci zabit zlatou kulkou uvnitř ocelové rakve za&nbsp;zvuků vlastního funébrmarše?</span></p>
          <p class="chunk" data-nb-ref-number="59" data-nb-words="63" data-nb-chars="391"><span class="idea" data-nb-ref-number="59" id="idea59" data-nb-words="63" data-nb-chars="391">Stach málem znovu stiskne vypínač, jímž se&nbsp;proces zastavuje. Ale vzpomínka na&nbsp;výhružnou lékařku je&nbsp;ještě příliš čerstvá. Copak by&nbsp;to&nbsp;už&nbsp;tentokrát nebylo opravdu trapné? A&nbsp;třebaže si&nbsp;Stach uvědomuje, jak dětinské je&nbsp;vystavit svůj život v&nbsp;ohrožení jen proto, že&nbsp;vlastní pokus o&nbsp;záchranu by&nbsp;působil trapně, po&nbsp;vzoru tolika jiných válečných hrdinů se&nbsp;z&nbsp;ješitnosti a&nbsp;strachu radši zachová udatně.</span></p>
        </section>
        <section>
          <p class="chunk" data-nb-ref-number="60" data-nb-words="53" data-nb-chars="312"><span class="idea" data-nb-ref-number="60" id="idea60" data-nb-words="53" data-nb-chars="312">Možná byl Zlín plný neukojených žen, ale Stach už&nbsp;žádnou nechtěl. Tu&nbsp;dávnou červnovou noc. Nechtěl už&nbsp;ani ženu nejsvůdnější, jedinou svou opravdovou utěšitelku: hudbu. I&nbsp;ta je&nbsp;jen <em>fyzika</em>, pitomá fyzika! Chtěl jen něco malého k&nbsp;jídlu, dvě piva a&nbsp;trochu onanie na&nbsp;dobrou noc. Tak dospělé tužby na&nbsp;tak mladého muže.</span></p>
          <p class="chunk" data-nb-ref-number="61" data-nb-words="43" data-nb-chars="306"><span class="idea" data-nb-ref-number="61" id="idea61" data-nb-words="43" data-nb-chars="306">Ale hotelová restaurace už&nbsp;byla zavřená, ospalá recepční mu&nbsp;doporučila vinárnu v&nbsp;posledním patře hotelu. Podotkla dokonce něco o&nbsp;mimořádném výhledu a&nbsp;mimořádných specialitách. Ale Stach byl dosud příliš sklíčený předchozím neúspěchem na&nbsp;poli kvantové fyziky, než aby dokázal její významný úsměv dešifrovat.</span></p>
          <p class="chunk" data-nb-ref-number="62" data-nb-words="58" data-nb-chars="364"><span class="idea" data-nb-ref-number="62" id="idea62" data-nb-words="58" data-nb-chars="364">Vinárna v&nbsp;devátém patře byla téměř prázdná, velký šerý prostor, v&nbsp;němž poblikávalo sotva pět svíček na&nbsp;stolcích se&nbsp;sklenicemi; tváře u&nbsp;těch stolků téměř nevidět. Okraj galaxie? Osvětlený byl jen lesklý dlouhý barpult po&nbsp;Stachově levici a&nbsp;lehce vyvýšené kulaté pódium uprostřed kruhového sálu. Na&nbsp;tom pódiu byl mladý muž s&nbsp;mladou ženou. Netančili. Ten pár <em>souložil</em>.</span></p>
          <p class="chunk" data-nb-ref-number="63" data-nb-words="1" data-nb-chars="8"><span class="idea" data-nb-ref-number="63" id="idea63" data-nb-words="1" data-nb-chars="8">Proboha.</span></p>
          <p class="chunk" data-nb-ref-number="64" data-nb-words="81" data-nb-chars="447"><span class="idea" data-nb-ref-number="64" id="idea64" data-nb-words="81" data-nb-chars="447">Ten pohled byl pro mladého Stacha tak neuvěřitelný, že&nbsp;v&nbsp;první chvíli chtěl okamžitě vycouvat zpět na&nbsp;chodbu. Ne&nbsp;z&nbsp;pruderie; prostě se&nbsp;polekal, že&nbsp;by&nbsp;mohl ty&nbsp;dva vyrušit. Vůbec mu&nbsp;nedošlo, že&nbsp;je&nbsp;to&nbsp;<em>produkce</em>. A&nbsp;kdyby ho&nbsp;nezastavil číšník&nbsp;– číšník, který se&nbsp;k&nbsp;němu musel nahnout přes barpult a&nbsp;zamávat na&nbsp;něj, jako by&nbsp;stopoval automobil&nbsp;– nejspíš by&nbsp;Stach skutečně odešel. Zachránil by&nbsp;se. Ale ten starý muž s&nbsp;černým motýlkem mu&nbsp;tiše a&nbsp;důrazně řekl:</span></p>
          <p class="chunk" data-nb-ref-number="65" data-nb-words="8" data-nb-chars="43"><span class="idea" data-nb-ref-number="65" id="idea65" data-nb-words="8" data-nb-chars="43">„Jen se&nbsp;nebojte, pane. Dnes je&nbsp;to&nbsp;zadarmo.“</span></p>
          <p class="chunk" data-nb-ref-number="66" data-nb-words="1" data-nb-chars="5"><span class="idea" data-nb-ref-number="66" id="idea66" data-nb-words="1" data-nb-chars="5">„<em>Co?</em>“</span></p>
          <p class="chunk" data-nb-ref-number="67" data-nb-words="6" data-nb-chars="45"><span class="idea" data-nb-ref-number="67" id="idea67" data-nb-words="6" data-nb-chars="45">„To umělecké vystoupení. Dnes jenom <em>trénují</em>.“</span></p>
          <p class="chunk" data-nb-ref-number="68" data-nb-words="7" data-nb-chars="38"><span class="idea" data-nb-ref-number="68" id="idea68" data-nb-words="7" data-nb-chars="38">„Já… přišel jsem se&nbsp;jen něčeho napít.“</span></p>
          <p class="chunk" data-nb-ref-number="69" data-nb-words="22" data-nb-chars="128"><span class="idea" data-nb-ref-number="69" id="idea69" data-nb-words="22" data-nb-chars="128">„Pití ovšem zdarma není. Můžete si&nbsp;samozřejmě sednout zády k&nbsp;pódiu. Myslím ale, že&nbsp;už&nbsp;stejně budou s&nbsp;tím <em>tréninkem</em> brzy končit.“</span></p>
          <p class="chunk" data-nb-ref-number="70" data-nb-words="59" data-nb-chars="340"><span class="idea" data-nb-ref-number="70" id="idea70" data-nb-words="59" data-nb-chars="340">To&nbsp;snad ne, pomyslel si&nbsp;Stach&nbsp;– a&nbsp;pak ještě jednou, už&nbsp;s&nbsp;jiným významem. Tichounce a&nbsp;skoro po&nbsp;špičkách, jako by&nbsp;šmíroval páreček v&nbsp;parku, se&nbsp;připlížil ke&nbsp;stolku co&nbsp;nejdál od&nbsp;těch obsazených, a&nbsp;napřed spíš fascinovaně než vzrušeně sledoval tu&nbsp;podívanou. A&nbsp;ti pitomci sedí někde v&nbsp;divadelním klubu a&nbsp;přou se&nbsp;o&nbsp;Stravinského pozdní dodekafonii!</span></p>
          <p class="chunk" data-nb-ref-number="71" data-nb-words="182" data-nb-chars="1103"><span class="idea" data-nb-ref-number="71" id="idea71" data-nb-words="182" data-nb-chars="1103">I&nbsp;tady zněla hudba, ale <em>harmonická</em>, nějaké smyčcové aranžmá rockových balad, prznění, jež Stach tak pohrdavě nesnášel&nbsp;– ale dnes si&nbsp;toho téměř nevšímal, dnes večer ho&nbsp;zajímalo úplně jiné prznění. Protože právě takhle to&nbsp;na&nbsp;pódiu vypadalo, aspoň pro nezkušeného Stacha. Ten <em>trénující</em> páreček totiž nebyl úplně nahý, ó&nbsp;ne, umělci měli své kostýmy, za&nbsp;něž by&nbsp;Stachovi kolegové z&nbsp;katedry scénografie nejspíš zápočet nezískali. Dívka, z&nbsp;níž dosud viděl jen vyšpulený zadek, v&nbsp;nelítostném reflektoru oslnivě bílý, měla červenobílé podkolenky a&nbsp;dvě červené mašle na&nbsp;blonďatých culících; právě za&nbsp;ty&nbsp;holčičí culíky ji&nbsp;držel, jako bílou klisnu za&nbsp;opratě, hubený snědý muž, který zezadu vrážel svůj zákolníček do&nbsp;otvoru v&nbsp;ose, kolem níž otáčí se&nbsp;svět. Hyjé! Na&nbsp;hlavě měl černý klobouk s&nbsp;květovanou krempou. K&nbsp;dojmu cikánského vozky mu&nbsp;samozřejmě chyběl bič a&nbsp;snad ještě cigareta v&nbsp;koutku úst; ale Stach správně vytušil, že&nbsp;bičík je&nbsp;jistým způsobem stejně přítomen a&nbsp;kouření už&nbsp;mají tito dva umělci za&nbsp;sebou. Proboha, je&nbsp;už&nbsp;ta&nbsp;holka aspoň plnoletá? To&nbsp;už&nbsp;by&nbsp;ji&nbsp;rovnou mohl držet za&nbsp;červenou školní tašku na&nbsp;zádech!</span></p>
          <p class="chunk" data-nb-ref-number="72" data-nb-words="85" data-nb-chars="513"><span class="idea" data-nb-ref-number="72" id="idea72" data-nb-words="85" data-nb-chars="513">Ale ten starý vtípek byl poslední Stachovou snahou o&nbsp;odstup, poslední racionalizací. Protože zkušený číšník měl bohužel pravdu, ti&nbsp;dva už&nbsp;končili, končili s&nbsp;produkcí jako na&nbsp;jevišti, v&nbsp;předstírané lásce, v&nbsp;předstírané vášni. A&nbsp;další dějství už&nbsp;následovat nebude, pochopil Stach, když se&nbsp;ti&nbsp;dva vrátili do&nbsp;vinárny už&nbsp;oblečení. Během těch pár minut stihl vypít dvě dvojité whisky: víc než vypil za&nbsp;celý svůj dosavadní život. <em>Bodlo mu&nbsp;to.</em> Už&nbsp;ani nechce jíst. Nemá hlad. Nebo jen ten nejpalčivější: hlad na&nbsp;živé maso.</span></p>
          <p class="chunk" data-nb-ref-number="73" data-nb-words="91" data-nb-chars="600"><span class="idea" data-nb-ref-number="73" id="idea73" data-nb-words="91" data-nb-chars="600">(I&nbsp;tohle byl začátek devadesátých let, bude Stach později vysvětlovat nevěřícím posluchačům své historky: doba, kdy nás kapitalismus teprve lákal do&nbsp;svých pastí. Nejspíš už&nbsp;si&nbsp;nevzpomenete, že&nbsp;v&nbsp;Brně ještě nestál jediný hypermarket, ale už&nbsp;tu&nbsp;byly čtyři peepshow, v&nbsp;hospodách servírky roznášely na&nbsp;tácech pivo, jako by&nbsp;je&nbsp;právě nadojily ze&nbsp;svých nahých ňader, a&nbsp;na obří tržnici na&nbsp;fotbalovém stadionu Zbrojovky jsem jednou tajně sledoval naši nejmenovanou kolegyni, dnes váženou prorektorku naší alma mater, jak se&nbsp;hlasitě vysmívá trhovci s&nbsp;pornozbožím, že&nbsp;ten předváděný vibrátor hučí jako vysavač!)</span></p>
          <p class="chunk" data-nb-ref-number="74" data-nb-words="182" data-nb-chars="1100"><span class="idea" data-nb-ref-number="74" id="idea74" data-nb-words="182" data-nb-chars="1100">Můj bože, já&nbsp;bych snad ojel i&nbsp;šatnářku! Stach se&nbsp;rozhlíží po&nbsp;vinárně, ale žádnou nezadanou ženu nevidí; jen párečky, z&nbsp;nichž hned dva se&nbsp;vzápětí zvedly, nejspíš aby v&nbsp;sobě nechaly doznít umělecký zážitek někde v&nbsp;soukromí. Možná by&nbsp;ten zkažený číšník věděl, kde tady sehnat děvku; možná by&nbsp;mi&nbsp;ji&nbsp;dokázal poslat až&nbsp;na&nbsp;pokoj, převázanou zelenou mašlí. Ta&nbsp;barva Stacha napadla, protože dívka u&nbsp;baru má&nbsp;krátké, temně zelené šaty, lesklé jako tráva po&nbsp;dešti. Stach z&nbsp;ní ovšem vidí opět jen ten zadek, na&nbsp;barové stoličce vyklenutý jako šťavnatá hruška, dospěle tvarovaná lýtka nad zlatými lodičkami a&nbsp;hlavně nahá ramena nad oblými pažemi, opřenými o&nbsp;barpult. Ta&nbsp;ramena se&nbsp;teď zdají Stachovi z&nbsp;celé té&nbsp;dívky nejkrásnější, jakkoli ani v&nbsp;nejmenším neodpovídají předchozí roli odvážné školačky: ramena široká skoro jako partnerova, s&nbsp;oblými a&nbsp;zřetelně se&nbsp;rýsujícími svaly pod kůží tak matně bělostnou, až&nbsp;si&nbsp;Stach představuje, jak do&nbsp;nich rudě otiskuje své zuby. Ještě žádná žena v&nbsp;něm nikdy nevyvolala takovou touhu po&nbsp;agresivitě jako tahle sprostá děvka: ve&nbsp;věku dvaadvaceti let dospívá Vladimír Stach v&nbsp;muže.</span></p>
          <p class="chunk" data-nb-ref-number="75" data-nb-words="31" data-nb-chars="213"><span class="idea" data-nb-ref-number="75" id="idea75" data-nb-words="31" data-nb-chars="213">(Tyto detaily ovšem nikdy nevypráví. Široká ramena, svalnaté nohy, fascinace jejím zadkem: ještě by&nbsp;si&nbsp;mohli na&nbsp;fakultě vyprávět, že&nbsp;jsem skrytý homosexuál! Zvláště když uvážíme, jak bude tento příběh pokračovat.)</span></p>
          <p class="chunk" data-nb-ref-number="76" data-nb-words="83" data-nb-chars="458"><span class="idea" data-nb-ref-number="76" id="idea76" data-nb-words="83" data-nb-chars="458">Už&nbsp;nepij, vole. Nebo aspoň u&nbsp;baru, ať&nbsp;tu&nbsp;netrčíš v&nbsp;šeru jak onanista v&nbsp;poslední řadě kina. Ó&nbsp;ano, tak to&nbsp;udělám: Půjdu k&nbsp;tomu pultu, opřu se&nbsp;o&nbsp;bar vedle té&nbsp;holky a&nbsp;tiše, ale přece jen tak, aby mě&nbsp;slyšela, se&nbsp;zeptám toho odporného číšníka, jestli by&nbsp;nevěděl, kde bych v&nbsp;tomhle hotelu sehnal ženskou. Ne: řeknu <em>společnost</em>, abych nevypadal jako buran. <em>Vzrušující společnost</em>, protože v&nbsp;tomhle baru mě&nbsp;něco hrozně vzrušilo. To&nbsp;přece není vůbec špatný plán, že&nbsp;ne?</span></p>
          <p class="chunk" data-nb-ref-number="77" data-nb-words="81" data-nb-chars="449"><span class="idea" data-nb-ref-number="77" id="idea77" data-nb-words="81" data-nb-chars="449">A&nbsp;najednou se&nbsp;vidí, jak skutečně vyjíždí na&nbsp;led. Ne&nbsp;jako kraso­bruslař k&nbsp;volné jízdě&nbsp;– i&nbsp;když mu&nbsp;jde taky o&nbsp;trojitý <em>odpíchnutý</em> skok, na&nbsp;nějž si&nbsp;dosud troufal jen při <em>tréninku</em>. Jako malé dítě poprvé na&nbsp;bruslích, tak se&nbsp;cítí. Hrozně to&nbsp;klouže! Určitě spadnu a&nbsp;ublížím si. A&nbsp;všichni na&nbsp;mě&nbsp;tak čumí! Ale kupodivu to&nbsp;zvládne bez pádu až&nbsp;k&nbsp;hrazení, kde se&nbsp;zachytí rukama pultu a&nbsp;očima toho odporného číšníka, který jediný sledoval jeho žalostnou exhibici.</span></p>
          <p class="chunk" data-nb-ref-number="78" data-nb-words="4" data-nb-chars="34"><span class="idea" data-nb-ref-number="78" id="idea78" data-nb-words="4" data-nb-chars="34">„Ještě dvojitou balantýnku, pane?“</span></p>
          <p class="chunk" data-nb-ref-number="79" data-nb-words="44" data-nb-chars="233"><span class="idea" data-nb-ref-number="79" id="idea79" data-nb-words="44" data-nb-chars="233">Navzdory své opilosti Stach v&nbsp;duchu bleskurychle počítá své peníze. Zbyde mi&nbsp;vůbec na&nbsp;hotel? Ale co, v&nbsp;nejhorším si&nbsp;zítra půjčím od&nbsp;kluků. Po&nbsp;téhle historce se&nbsp;na&nbsp;mě&nbsp;určitě složí! A&nbsp;tak přikývne a&nbsp;dodá, že&nbsp;by&nbsp;se&nbsp;chtěl na&nbsp;něco zeptat.</span></p>
          <p class="chunk" data-nb-ref-number="80" data-nb-words="2" data-nb-chars="12"><span class="idea" data-nb-ref-number="80" id="idea80" data-nb-words="2" data-nb-chars="12">„Ano, pane?“</span></p>
          <p class="chunk" data-nb-ref-number="81" data-nb-words="5" data-nb-chars="32"><span class="idea" data-nb-ref-number="81" id="idea81" data-nb-words="5" data-nb-chars="32">„Je to&nbsp;ovšem trochu… delikátní.“</span></p>
          <p class="chunk" data-nb-ref-number="82" data-nb-words="4" data-nb-chars="25"><span class="idea" data-nb-ref-number="82" id="idea82" data-nb-words="4" data-nb-chars="25">„Na dluh nedáváme, pane.“</span></p>
          <p class="chunk" data-nb-ref-number="83" data-nb-words="46" data-nb-chars="252"><span class="idea" data-nb-ref-number="83" id="idea83" data-nb-words="46" data-nb-chars="252">Ta&nbsp;dívka v&nbsp;zelených šatech&nbsp;– ta&nbsp;děvka na&nbsp;barové stoličce&nbsp;– se&nbsp;na&nbsp;Stacha podívá. Zboku, zblízka. Dotek toho pohledu mu&nbsp;přijde jaksi vlhčí a&nbsp;intimnější než polibek. S&nbsp;vědomím, že&nbsp;jde o&nbsp;pohled prodejné ženy, Stach praví, že&nbsp;o&nbsp;peníze ani v&nbsp;nejmenším nejde.</span></p>
          <p class="chunk" data-nb-ref-number="84" data-nb-words="5" data-nb-chars="25"><span class="idea" data-nb-ref-number="84" id="idea84" data-nb-words="5" data-nb-chars="25">„To se&nbsp;mi&nbsp;ulevilo, pane.“</span></p>
          <p class="chunk" data-nb-ref-number="85" data-nb-words="5" data-nb-chars="34"><span class="idea" data-nb-ref-number="85" id="idea85" data-nb-words="5" data-nb-chars="34">„Taky bych si&nbsp;potřeboval… ulevit.“</span></p>
          <p class="chunk" data-nb-ref-number="86" data-nb-words="5" data-nb-chars="31"><span class="idea" data-nb-ref-number="86" id="idea86" data-nb-words="5" data-nb-chars="31">„Toalety jsou na&nbsp;chodbě vlevo.“</span></p>
          <p class="chunk" data-nb-ref-number="87" data-nb-words="5" data-nb-chars="27"><span class="idea" data-nb-ref-number="87" id="idea87" data-nb-words="5" data-nb-chars="27">„Nemyslím záchody. Jde o&nbsp;–“</span></p>
          <p class="chunk" data-nb-ref-number="88" data-nb-words="2" data-nb-chars="12"><span class="idea" data-nb-ref-number="88" id="idea88" data-nb-words="2" data-nb-chars="12">„Ano, pane?“</span></p>
          <p class="chunk" data-nb-ref-number="89" data-nb-words="6" data-nb-chars="35"><span class="idea" data-nb-ref-number="89" id="idea89" data-nb-words="6" data-nb-chars="35">„Řekl bych&nbsp;– o&nbsp;niternější hygienu.“</span></p>
          <p class="chunk" data-nb-ref-number="90" data-nb-words="2" data-nb-chars="12"><span class="idea" data-nb-ref-number="90" id="idea90" data-nb-words="2" data-nb-chars="12">„Ano, pane?“</span></p>
          <p class="chunk" data-nb-ref-number="91" data-nb-words="9" data-nb-chars="51"><span class="idea" data-nb-ref-number="91" id="idea91" data-nb-words="9" data-nb-chars="51">„Bude vám to&nbsp;možná znít jako dost neobvyklé přání.“</span></p>
          <p class="chunk" data-nb-ref-number="92" data-nb-words="14" data-nb-chars="83"><span class="idea" data-nb-ref-number="92" id="idea92" data-nb-words="14" data-nb-chars="83">Stařičký číšník se&nbsp;na&nbsp;něj posměšně dívá zakouřenýma očima. „Bojím se, že&nbsp;ne, pane.“</span></p>
          <p class="chunk" data-nb-ref-number="93" data-nb-words="30" data-nb-chars="173"><span class="idea" data-nb-ref-number="93" id="idea93" data-nb-words="30" data-nb-chars="173">Má&nbsp;to&nbsp;snad být urážka? Číšník ho&nbsp;pozoruje zepředu. Ta&nbsp;dívka zleva. Stach odvrátí oči doprava, do&nbsp;temnot sálu, za&nbsp;jehož velkými okny poblikává noční Zlín, a&nbsp;nakonec to&nbsp;řekne.</span></p>
          <p class="chunk" data-nb-ref-number="94" data-nb-words="35" data-nb-chars="181"><span class="idea" data-nb-ref-number="94" id="idea94" data-nb-words="35" data-nb-chars="181">„Jsem totiž hudebník, víte. Měl jsem tu&nbsp;dnes koncert, dole v&nbsp;divadle&nbsp;– a&nbsp;zítra budu mít další. Jenže se&nbsp;trochu bojím, aby mi&nbsp;po&nbsp;té&nbsp;whisce příliš neztvrdly prsty. A&nbsp;tak mě&nbsp;napadlo&nbsp;–“</span></p>
          <p class="chunk" data-nb-ref-number="95" data-nb-words="17" data-nb-chars="112"><span class="idea" data-nb-ref-number="95" id="idea95" data-nb-words="17" data-nb-chars="112">„Prej prsty,“ řekne dívčin partner kdesi po&nbsp;levici. „Tohle při naší produkci ještě nikomu neztvrdlo, co, Darjo?“</span></p>
          <p class="chunk" data-nb-ref-number="96" data-nb-words="30" data-nb-chars="190"><span class="idea" data-nb-ref-number="96" id="idea96" data-nb-words="30" data-nb-chars="190">„Ty se&nbsp;starej o&nbsp;vlastní tvrdost a&nbsp;natvrdlost,“ odsekne mu&nbsp;číšník a&nbsp;Darja (určitě pseudonym!) se&nbsp;nekolegiálně zasměje. „Takže co&nbsp;vás napadlo, pane? Tady jsme zvyklí splnit skoro každé přání.“</span></p>
          <p class="chunk" data-nb-ref-number="97" data-nb-words="24" data-nb-chars="140"><span class="idea" data-nb-ref-number="97" id="idea97" data-nb-words="24" data-nb-chars="140">„<em>Skoro</em>,“ řekne ta&nbsp;dívka. Řekne tónem, který Stacha málem odradí. Ale Stach se&nbsp;jí&nbsp;ještě pořád nedokáže podívat do&nbsp;tváře. Nadechne se&nbsp;a&nbsp;řekne:</span></p>
          <p class="chunk" data-nb-ref-number="98" data-nb-words="15" data-nb-chars="83"><span class="idea" data-nb-ref-number="98" id="idea98" data-nb-words="15" data-nb-chars="83">„Přál bych si&nbsp;totiž… myslíte, že&nbsp;bych si&nbsp;mohl chvilku zahrát támhle na&nbsp;ten klavír?“</span></p>
        </section>
        <section>
          <p class="chunk" data-nb-ref-number="99" data-nb-words="76" data-nb-chars="459"><span class="idea" data-nb-ref-number="99" id="idea99" data-nb-words="76" data-nb-chars="459">Je&nbsp;vůbec možné, že&nbsp;jsem tehdy hrál právě tuto skladbu? Že&nbsp;jsem byl tak neskutečně pitomý, že&nbsp;místo abych preludoval osvědčené barové fláky, Blue Moon, snad My&nbsp;Way a&nbsp;samozřejmě Blueberry Hill, brnkal jsem na&nbsp;struny z&nbsp;vlastních střev? Pak ovšem bylo opravdu případné a&nbsp;snad dokonce i&nbsp;spravedlivé, že&nbsp;jsem k&nbsp;těm střevům (a&nbsp;jejich obsahu, <em>jenom se&nbsp;nestyď, miláčku</em>) nakonec dospěl i&nbsp;ve skutečnosti. Možná už&nbsp;brzy sám skončím ve&nbsp;střevech nějakého ocelového zvířete.</span></p>
          <p class="chunk" data-nb-ref-number="100" data-nb-words="74" data-nb-chars="421"><span class="idea" data-nb-ref-number="100" id="idea100" data-nb-words="74" data-nb-chars="421">Jenže ten dávný večer Stach věřil, a&nbsp;nebylo to&nbsp;jen tou whiskou, že&nbsp;se&nbsp;dokáže dotknout srdcí osamělých duší v&nbsp;baru i&nbsp;svou vlastní hudbou. Hraje&nbsp;– a&nbsp;cítí&nbsp;– <em>ví to!</em>&nbsp;– že&nbsp;hraje mnohem lépe než večer v&nbsp;tom poloprázdném divadelním sále. Celé své horoucí srdce dává do&nbsp;prezentace své hudby: tady jsem, nahý jako ta&nbsp;souložící dvojice před chvílí, jenže zatímco oni předváděli jen sex, já&nbsp;vám přináším opravdovou, procítěnou lásku.</span></p>
          <p class="chunk" data-nb-ref-number="101" data-nb-words="51" data-nb-chars="264"><span class="idea" data-nb-ref-number="101" id="idea101" data-nb-words="51" data-nb-chars="264">Ale když se&nbsp;v&nbsp;pauze mezi první a&nbsp;druhou větou otočí k&nbsp;baru, ta&nbsp;dívka v&nbsp;zelených šatech je&nbsp;pryč. Už&nbsp;druhá, která se&nbsp;na&nbsp;mě&nbsp;dnes vysrala! Tím zklamáním mu&nbsp;opravdu ztvrdnou prsty. Té&nbsp;jsem se&nbsp;chtěl dotýkat doopravdy, a&nbsp;nejen svou hudbou. Ta&nbsp;hudba by&nbsp;mi&nbsp;ji&nbsp;jen <em>otevřela</em>.</span></p>
          <p class="chunk" data-nb-ref-number="102" data-nb-words="52" data-nb-chars="290"><span class="idea" data-nb-ref-number="102" id="idea102" data-nb-words="52" data-nb-chars="290">Už&nbsp;chce pro dnešek <em>zaklapnout</em> víko, když ji&nbsp;uvidí, jak se&nbsp;vrací do&nbsp;vinárny, teď už&nbsp;ale bez toho snědého muže. Krásná jak vojsko pod praporem: kde jsem to&nbsp;jen četl? Zamíří k&nbsp;baru, ale tam jí&nbsp;číšník něco vtiskne do&nbsp;ruky. Sklenice to&nbsp;je, sklenice s&nbsp;tekutinou jantarovou jako zapadající slunce.</span></p>
          <p class="chunk" data-nb-ref-number="103" data-nb-words="122" data-nb-chars="679"><span class="idea" data-nb-ref-number="103" id="idea103" data-nb-words="122" data-nb-chars="679">Ale to&nbsp;je&nbsp;omyl, vážení, slunce právě vychází! Here Comes the Sun, jak zpívá jeden z&nbsp;toho kvarteta liverpoolských idiotů, na&nbsp;něž se&nbsp;hudba snesla omylem jako na&nbsp;Mozarta. Ale pro tuto dívku&nbsp;– tento večer, tuto noc&nbsp;– by&nbsp;Stach zahrál i&nbsp;Škoda lásky. Protože s&nbsp;tou sklenicí jde ta&nbsp;dívka ke&nbsp;Stachovi. Nese mu&nbsp;ji. <em>Mně ji&nbsp;nese</em>. Jde pomalu, houpavě, a&nbsp;všechno na&nbsp;ní&nbsp;se&nbsp;třpytí: sklenice, její šaty, její oči, dokonce i&nbsp;něco v&nbsp;jejích ústech, když se&nbsp;na&nbsp;Stacha už&nbsp;zdálky usmívá. A&nbsp;Stach? Jako by&nbsp;si&nbsp;jí&nbsp;ani nevšiml, pokračuje ve&nbsp;své drobné klavírní skladbičce. Ale abychom zůstali v&nbsp;žánru, snižme se&nbsp;k&nbsp;metafoře stejně nepůvodní jako Stachova hudba: v&nbsp;jeho srdci se&nbsp;rozezvučel smyčcový orchestr…</span></p>
          <p class="chunk" data-nb-ref-number="104" data-nb-words="22" data-nb-chars="143"><span class="idea" data-nb-ref-number="104" id="idea104" data-nb-words="22" data-nb-chars="143">Ona však vstoupí do&nbsp;těch sladkých štrajchů hlasem spíše jazzovým: „Vilda ti&nbsp;posílá panáka. Máš si&nbsp;prej cvaknout, abys zahrál něco veselejšího.“</span></p>
          <p class="chunk" data-nb-ref-number="105" data-nb-words="1" data-nb-chars="14"><span class="idea" data-nb-ref-number="105" id="idea105" data-nb-words="1" data-nb-chars="14">„Veselejšího?“</span></p>
          <p class="chunk" data-nb-ref-number="106" data-nb-words="7" data-nb-chars="43"><span class="idea" data-nb-ref-number="106" id="idea106" data-nb-words="7" data-nb-chars="43">„Prej aby mu&nbsp;nezdrhli i&nbsp;poslední kunčofti.“</span></p>
          <p class="chunk" data-nb-ref-number="107" data-nb-words="75" data-nb-chars="441"><span class="idea" data-nb-ref-number="107" id="idea107" data-nb-words="75" data-nb-chars="441">Ale Stach se&nbsp;kupodivu neurazí. Jen zdvořile poděkuje, aniž přestal hrát; něčeho se&nbsp;přece musel přidržet, ne? Co&nbsp;je&nbsp;mu&nbsp;v&nbsp;té chvíli po&nbsp;mínění nějakého vyžilého číšníka, který celý život slýchá jen barové sračky, když se&nbsp;ta&nbsp;mladá žena opře vedle něj o&nbsp;klavír v&nbsp;dráždivém postoji, jaký Stach viděl už&nbsp;v&nbsp;tolika hudebních filmech&nbsp;– a&nbsp;taky v&nbsp;několika svých vlastních privátních produkcích, kdy z&nbsp;něj pod dekou tryskalo něco horoucnějšího než hudba.</span></p>
          <p class="chunk" data-nb-ref-number="108" data-nb-words="16" data-nb-chars="110"><span class="idea" data-nb-ref-number="108" id="idea108" data-nb-words="16" data-nb-chars="110">„Vám to&nbsp;taky připadá smutný?“ řekne lhostejně, lho-stej-ně, zatímco metronom v&nbsp;jeho hrudi zrychlil na&nbsp;allegro.</span></p>
          <p class="chunk" data-nb-ref-number="109" data-nb-words="9" data-nb-chars="48"><span class="idea" data-nb-ref-number="109" id="idea109" data-nb-words="9" data-nb-chars="48">„Nejspíš jo. Ale já&nbsp;jsem po&nbsp;tom vždycky smutná.“</span></p>
          <p class="chunk" data-nb-ref-number="110" data-nb-words="54" data-nb-chars="324"><span class="idea" data-nb-ref-number="110" id="idea110" data-nb-words="54" data-nb-chars="324">V&nbsp;přímém rozporu s&nbsp;tím prohlášením se&nbsp;na&nbsp;něj ta&nbsp;dívka usmívá. Zřejmě taky profesionálka. Ten úsměv je&nbsp;o&nbsp;to zářivější, že&nbsp;je&nbsp;ozdoben blyštivým zlatým zubem přímo mezi horními řezáky. A&nbsp;ten zub vypadá mezi bílými bratříčky a&nbsp;rudými rty tak vulgárně… jako před chvílí při produkci cizorodý penis mezi jejími sněhobílými stehny.</span></p>
          <p class="chunk" data-nb-ref-number="111" data-nb-words="24" data-nb-chars="131"><span class="idea" data-nb-ref-number="111" id="idea111" data-nb-words="24" data-nb-chars="131">„Po čem jsi smutná?“ ptá se&nbsp;tedy Stach&nbsp;– a&nbsp;už jen to&nbsp;odvážné tykání zrychlilo jeho srdce na&nbsp;allegro appassionato, rychle a&nbsp;vášnivě.</span></p>
          <p class="chunk" data-nb-ref-number="112" data-nb-words="3" data-nb-chars="21"><span class="idea" data-nb-ref-number="112" id="idea112" data-nb-words="3" data-nb-chars="21">„Copak ses nekoukal?“</span></p>
          <p class="chunk" data-nb-ref-number="113" data-nb-words="21" data-nb-chars="119"><span class="idea" data-nb-ref-number="113" id="idea113" data-nb-words="21" data-nb-chars="119">Stach už&nbsp;se&nbsp;kouká jen na&nbsp;své prsty na&nbsp;klaviatuře. Radši. Jako by&nbsp;se&nbsp;teprve učil hrát, ovčáci čtveráci. „Koukal,“ dozná.</span></p>
          <p class="chunk" data-nb-ref-number="114" data-nb-words="1" data-nb-chars="4"><span class="idea" data-nb-ref-number="114" id="idea114" data-nb-words="1" data-nb-chars="4">„A?“</span></p>
          <p class="chunk" data-nb-ref-number="115" data-nb-words="18" data-nb-chars="109"><span class="idea" data-nb-ref-number="115" id="idea115" data-nb-words="18" data-nb-chars="109">„Říká se&nbsp;tomu postkoitální smutek,“ poučí ji&nbsp;Stach. Už&nbsp;od&nbsp;mládí rozený pedagog: neváhá poučovat děvku o&nbsp;sexu.</span></p>
          <p class="chunk" data-nb-ref-number="116" data-nb-words="3" data-nb-chars="22"><span class="idea" data-nb-ref-number="116" id="idea116" data-nb-words="3" data-nb-chars="22">„Taky vypadáš smutně.“</span></p>
          <p class="chunk" data-nb-ref-number="117" data-nb-words="9" data-nb-chars="40"><span class="idea" data-nb-ref-number="117" id="idea117" data-nb-words="9" data-nb-chars="40">„Vidíš&nbsp;– a&nbsp;já vlastně ani nemám po&nbsp;čem.“</span></p>
          <p class="chunk" data-nb-ref-number="118" data-nb-words="24" data-nb-chars="135"><span class="idea" data-nb-ref-number="118" id="idea118" data-nb-words="24" data-nb-chars="135">„To je&nbsp;ještě smutnější,“ míní ta&nbsp;děvka se&nbsp;zlatým zubem. Kdo jí&nbsp;vyrazil ten původní? Její pasák? Její oděský pasák v&nbsp;černé kožené bundě?</span></p>
          <p class="chunk" data-nb-ref-number="119" data-nb-words="14" data-nb-chars="73"><span class="idea" data-nb-ref-number="119" id="idea119" data-nb-words="14" data-nb-chars="73">„U&nbsp;mě je&nbsp;to&nbsp;spíš taková chandra,“ nahodí tedy udičku do&nbsp;kalných vod Donu.</span></p>
          <p class="chunk" data-nb-ref-number="120" data-nb-words="4" data-nb-chars="21"><span class="idea" data-nb-ref-number="120" id="idea120" data-nb-words="4" data-nb-chars="21">„To je&nbsp;nějaká nemoc?“</span></p>
          <p class="chunk" data-nb-ref-number="121" data-nb-words="11" data-nb-chars="55"><span class="idea" data-nb-ref-number="121" id="idea121" data-nb-words="11" data-nb-chars="55">„Ruská nemoc. A&nbsp;vidíš&nbsp;– já&nbsp;myslel, že&nbsp;jsi třeba Ruska.“</span></p>
          <p class="chunk" data-nb-ref-number="122" data-nb-words="12" data-nb-chars="57"><span class="idea" data-nb-ref-number="122" id="idea122" data-nb-words="12" data-nb-chars="57">„Ach jo. To&nbsp;jsi dnes už&nbsp;čtvrtej. To&nbsp;kvůli tomu zubu, co?“</span></p>
          <p class="chunk" data-nb-ref-number="123" data-nb-words="100" data-nb-chars="618"><span class="idea" data-nb-ref-number="123" id="idea123" data-nb-words="100" data-nb-chars="618">Stach chce říct, že&nbsp;kvůli tajemné kráse. Kvůli slovanské vřelosti. Kvůli pevným nohám, vytrénovaným staletími práce na&nbsp;poli a&nbsp;na stavbách. Kvůli ramenům, podpírajícím vahadlo s&nbsp;vědry plnými vody z&nbsp;hluboké stepní studny. Kvůli jezdeckému zadku. Tolik by&nbsp;si&nbsp;přál, aby ta&nbsp;děvka byla opravdu Ruskou (bral by&nbsp;ovšem i&nbsp;Ukrajinku), kterou sem dohnala bída nebo bič pasáka (v černé kožené bundě), jehož tak hluboce a&nbsp;osudově milovala. Osudová Ruska, jako z&nbsp;Bunina nebo těch gangsterských oděských písniček, chodila jsi s&nbsp;fízly, partu zradila… Protože s&nbsp;takovou Ruskou by&nbsp;mohl nejen soucítit, ale možná&nbsp;– <em>možná</em>&nbsp;– ji&nbsp;i&nbsp;zachránit.</span></p>
          <p class="chunk" data-nb-ref-number="124" data-nb-words="42" data-nb-chars="224"><span class="idea" data-nb-ref-number="124" id="idea124" data-nb-words="42" data-nb-chars="224">Ona však řekne: „Ten zub mám sotva třetí den&nbsp;– a&nbsp;jenom kvůli roli. Mám ho&nbsp;vlastně jen půjčenej&nbsp;– a&nbsp;pak ho&nbsp;vyměním za&nbsp;bílej. Nechci vypadat jak ruská děvka. Teda vlastně chci, ale jenom při tom natáčení. Kvůli roli, rozumíš?“</span></p>
          <p class="chunk" data-nb-ref-number="125" data-nb-words="62" data-nb-chars="361"><span class="idea" data-nb-ref-number="125" id="idea125" data-nb-words="62" data-nb-chars="361">Role? Stach už&nbsp;je&nbsp;doma. Na&nbsp;JAMU nejpoužívanější slovo, aspoň u&nbsp;těch holek z&nbsp;činoherního a&nbsp;muzikálového herectví, jež se&nbsp;od&nbsp;něho občas nechávají pozvat do&nbsp;vinárny, z&nbsp;níž pak odcházejí se&nbsp;studenty režie a&nbsp;dramaturgie. „Já znám plno hereček,“ řekne (a hraje a&nbsp;hraje a&nbsp;<em>hraje</em>), „ale nejspíš žádná nebere umění tak vážně, aby si&nbsp;kvůli roli dala vytrhnout zdravý zub.“</span></p>
          <p class="chunk" data-nb-ref-number="126" data-nb-words="24" data-nb-chars="152"><span class="idea" data-nb-ref-number="126" id="idea126" data-nb-words="24" data-nb-chars="152">„Režisér říkal, že&nbsp;herečky dělají kvůli kariéře mnohem větší oběti. Věděls třeba, že&nbsp;Fondová si&nbsp;dala uřezat dolní žebra, aby vypadala štíhlejší v&nbsp;pase?“</span></p>
          <p class="chunk" data-nb-ref-number="127" data-nb-words="12" data-nb-chars="58"><span class="idea" data-nb-ref-number="127" id="idea127" data-nb-words="12" data-nb-chars="58">„Stejně. To&nbsp;musí být úžasná role, když ti&nbsp;to&nbsp;stojí za&nbsp;to.“</span></p>
          <p class="chunk" data-nb-ref-number="128" data-nb-words="70" data-nb-chars="340"><span class="idea" data-nb-ref-number="128" id="idea128" data-nb-words="70" data-nb-chars="340">Ale ona se&nbsp;zasměje, jako by&nbsp;právě udělal nějaký úžasný fór. „Tam to&nbsp;bude stát všem, kocourku. A&nbsp;pak taky všem, co&nbsp;se&nbsp;na&nbsp;to&nbsp;budou koukat&nbsp;– třeba i&nbsp;tobě, co? Jmenuje se&nbsp;to&nbsp;Kozáci, celej ten seriál, a&nbsp;pan Vojcek, to&nbsp;je&nbsp;náš režisér, ten teda říká, že&nbsp;první díl by&nbsp;se&nbsp;měl jmenovat Šavle hore!, druhej Do&nbsp;sedel a&nbsp;třetí V&nbsp;síči. Víš, co&nbsp;to&nbsp;je&nbsp;síč?“</span></p>
          <p class="chunk" data-nb-ref-number="129" data-nb-words="5" data-nb-chars="26"><span class="idea" data-nb-ref-number="129" id="idea129" data-nb-words="5" data-nb-chars="26">Stach jen přikývne. Už&nbsp;<em>ví</em>.</span></p>
          <p class="chunk" data-nb-ref-number="130" data-nb-words="5" data-nb-chars="28"><span class="idea" data-nb-ref-number="130" id="idea130" data-nb-words="5" data-nb-chars="28">„Neruší tě&nbsp;to&nbsp;moje žvanění?“</span></p>
          <p class="chunk" data-nb-ref-number="131" data-nb-words="4" data-nb-chars="26"><span class="idea" data-nb-ref-number="131" id="idea131" data-nb-words="4" data-nb-chars="26">„Naopak. Inspiruje mě&nbsp;to.“</span></p>
          <p class="chunk" data-nb-ref-number="132" data-nb-words="2" data-nb-chars="9"><span class="idea" data-nb-ref-number="132" id="idea132" data-nb-words="2" data-nb-chars="9">„K&nbsp;čemu?“</span></p>
          <p class="chunk" data-nb-ref-number="133" data-nb-words="31" data-nb-chars="171"><span class="idea" data-nb-ref-number="133" id="idea133" data-nb-words="31" data-nb-chars="171">Stachovi docházejí slova, tak se&nbsp;vrátí k&nbsp;notám. Opak jeho dalšího života. Ale ona mu&nbsp;hrábne do&nbsp;klávesnice&nbsp;– to&nbsp;si&nbsp;ještě žádná nikdy v&nbsp;životě nedovolila!&nbsp;– a&nbsp;zvesela řekne:</span></p>
          <p class="chunk" data-nb-ref-number="134" data-nb-words="10" data-nb-chars="58"><span class="idea" data-nb-ref-number="134" id="idea134" data-nb-words="10" data-nb-chars="58">„Už radši nech toho funébrmarše a&nbsp;pojď si&nbsp;třeba zatančit.“</span></p>
          <p class="chunk" data-nb-ref-number="135" data-nb-words="41" data-nb-chars="240"><span class="idea" data-nb-ref-number="135" id="idea135" data-nb-words="41" data-nb-chars="240">Ale její veselost je&nbsp;stejně předstíraná jako její nedávný orgasmus. Ten starej barman ji&nbsp;nejspíš přesvědčil, ať&nbsp;mi&nbsp;to&nbsp;hraní zarazí, i&nbsp;kdybych to&nbsp;měl do&nbsp;ní&nbsp;vrazit. Stach je&nbsp;však příliš sklíčený, než aby odporoval. Vždyť jinak se&nbsp;jí&nbsp;nedotknu.</span></p>
          <p class="chunk" data-nb-ref-number="136" data-nb-words="5" data-nb-chars="30"><span class="idea" data-nb-ref-number="136" id="idea136" data-nb-words="5" data-nb-chars="30">„Když já&nbsp;moc tančit nedovedu.“</span></p>
          <p class="chunk" data-nb-ref-number="137" data-nb-words="18" data-nb-chars="110"><span class="idea" data-nb-ref-number="137" id="idea137" data-nb-words="18" data-nb-chars="110">„Já už&nbsp;naučila tančit větší dřeva. Vildo, pusť nám tam něco. Ale nějakou <em>opravdovou</em> muziku, jo? Třeba Smokie.“</span></p>
          <p class="chunk" data-nb-ref-number="138" data-nb-words="88" data-nb-chars="495"><span class="idea" data-nb-ref-number="138" id="idea138" data-nb-words="88" data-nb-chars="495">Ale Stach se&nbsp;ani tentokrát neurazí. Opravdová muzika: copak tohle není opravdový svět? Kritická část jeho mysli&nbsp;– ta, jež z&nbsp;něj po&nbsp;letech nakonec udělá profesora Stacha&nbsp;– mu&nbsp;samozřejmě říká: Co&nbsp;je&nbsp;opravdovýho na&nbsp;tanci s&nbsp;děvkou, jejíž profese je&nbsp;založená jen na&nbsp;předstírání? Co&nbsp;si&nbsp;to&nbsp;nalháváš, chudáčku? Ale když se&nbsp;k&nbsp;němu ta&nbsp;dívka přitiskne, když vyjedou na&nbsp;ten led k&nbsp;povinnému programu tanečních párů, horkost z&nbsp;alkoholu a&nbsp;horkost z&nbsp;té dívky rozpustí ledový blok někde v&nbsp;něm a&nbsp;on se&nbsp;tomu poddá.</span></p>
        </section>
        <section>
          <p class="chunk" data-nb-ref-number="139" data-nb-words="44" data-nb-chars="252"><span class="idea" data-nb-ref-number="139" id="idea139" data-nb-words="44" data-nb-chars="252"><em>Deus ex&nbsp;machina</em>, bůh ze&nbsp;stroje, teď podrobuje Stacha důkladnému zkoumání, teď ho&nbsp;doslova proklepává, tak to&nbsp;aspoň zní ve&nbsp;zmučeném těle&nbsp;– a&nbsp;Stach cítí i&nbsp;ten hřebík, jímž je&nbsp;přibíjen na&nbsp;kříž. Ve&nbsp;svých útrobách jej cítí, jako bolest a&nbsp;jako nespravedlnost.</span></p>
          <p class="chunk" data-nb-ref-number="140" data-nb-words="4" data-nb-chars="30"><span class="idea" data-nb-ref-number="140" id="idea140" data-nb-words="4" data-nb-chars="30">Ach ano, Pane. <em>Nespravedlnost</em>.</span></p>
          <p class="chunk" data-nb-ref-number="141" data-nb-words="90" data-nb-chars="533"><span class="idea" data-nb-ref-number="141" id="idea141" data-nb-words="90" data-nb-chars="533">To&nbsp;je&nbsp;to, nač teď ublíženě myslí muž, uzamčený v&nbsp;ocelové zpovědnici, která automaticky a&nbsp;ko-ko-koktavě zpovídá každou buňku jeho těla. Je&nbsp;snad spravedlivé, abych tento účet zaplatil až&nbsp;po&nbsp;tolika letech&nbsp;– a&nbsp;tak draze? Vždyť i&nbsp;kdybych od&nbsp;té&nbsp;děvky tehdy klofl AIDS, dostal bych účet dřív&nbsp;– a&nbsp;mohl jsem jej splácet dodnes, tenhle trest vybalancovaly farmaceutické firmy až&nbsp;k&nbsp;dokonalosti, dokud budete mít na&nbsp;odpustky, nechají vás žít. Ale já&nbsp;dnes půjdu možná rovnou ke&nbsp;zdi, zastřelen zlatou kulkou za&nbsp;provinění, jež skoro nestojí za&nbsp;řeč.</span></p>
          <p class="chunk" data-nb-ref-number="142" data-nb-words="159" data-nb-chars="957"><span class="idea" data-nb-ref-number="142" id="idea142" data-nb-words="159" data-nb-chars="957">To&nbsp;přece není spravedlivé, Pane. Je&nbsp;tolik jiných věcí, za&nbsp;něž si&nbsp;zasloužím být potrestán, pokárán, napomenut. Mé&nbsp;zpackané manželství. Má&nbsp;neplodnost: umělecká, ale i&nbsp;ta samčí. Tolik let jsem vrhal své sémě na&nbsp;zem a&nbsp;na hebounkou pleť, místo toho abych stříkal noty na&nbsp;papír a&nbsp;tóny k&nbsp;nebesům. Ale to&nbsp;jsi tak možná i&nbsp;chtěl, ne? To&nbsp;jsi se&nbsp;mnou zamýšlel! Někdo přece musí být také <em>tlumočníkem</em> mezi Tvými andělskými chóry a&nbsp;převážně hluchoněmým publikem tady dole, na&nbsp;té&nbsp;poušti! A&nbsp;o&nbsp;to jsem se&nbsp;poctivě snažil, Pane, tlumočit božská hudební díla tvých múzických mluvčích do&nbsp;znakové řeči nahluchlých pozemšťanů. A&nbsp;docela se&nbsp;mi&nbsp;to&nbsp;dařilo, Pane. Při vší skromnosti. Tak moc jsem se&nbsp;snažil, aby lidé kolem mě&nbsp;– studenti, studentky, mí&nbsp;přátelé&nbsp;– slyšeli a&nbsp;dokázali slyšet <em>opravdovou hudbu</em>, Tvůj nejkrásnější a&nbsp;nejsrozumitelnější jazyk, poselství vznešenosti a&nbsp;harmonie. Copak jsi vážně nečetl mou knihu o&nbsp;Josefu Bergovi? Vždyť jsem Ti&nbsp;poslal autorský výtisk s&nbsp;věnováním!</span></p>
          <p class="chunk" data-nb-ref-number="143" data-nb-words="71" data-nb-chars="407"><span class="idea" data-nb-ref-number="143" id="idea143" data-nb-words="71" data-nb-chars="407">Tohle přece není můj <em>opravdový</em> příběh, Pane, tohle je&nbsp;jen historka pro zasmání či&nbsp;úšklebek; dokonce i&nbsp;ta neobratná skladba, kterou jsem hrál dvakrát ten večer a&nbsp;již teď za&nbsp;trest slyším ve&nbsp;sluchátkách, vypovídá o&nbsp;mně&nbsp;– a&nbsp;o&nbsp;mém vztahu k&nbsp;Tobě&nbsp;– stokrát víc než cokoliv z&nbsp;toho večera a&nbsp;posrané (vlastně: prosrané, doslova <em>prosrané</em>) dávné noci. Proč chceš dělat z&nbsp;té skoro nevinné barové zábavy <em>dan_s_e macabre</em><sup id="fnref:1"><a href="#fn:1" class="footnote-ref" role="doc-noteref">1</a></sup>?</span></p>
        </section>
        <section>
          <p class="chunk" data-nb-ref-number="144" data-nb-words="7" data-nb-chars="33"><span class="idea" data-nb-ref-number="144" id="idea144" data-nb-words="7" data-nb-chars="33">„Tak vidíš, že&nbsp;ti&nbsp;to&nbsp;docela jde…“</span></p>
          <p class="chunk" data-nb-ref-number="145" data-nb-words="7" data-nb-chars="39"><span class="idea" data-nb-ref-number="145" id="idea145" data-nb-words="7" data-nb-chars="39"><em>„Hudebník by&nbsp;měl mít smysl pro rytmus…“</em></span></p>
          <p class="chunk" data-nb-ref-number="146" data-nb-words="6" data-nb-chars="33"><span class="idea" data-nb-ref-number="146" id="idea146" data-nb-words="6" data-nb-chars="33"><em>„A&nbsp;když se&nbsp;ještě trochu uvolníš…“</em></span></p>
          <p class="chunk" data-nb-ref-number="147" data-nb-words="7" data-nb-chars="33"><span class="idea" data-nb-ref-number="147" id="idea147" data-nb-words="7" data-nb-chars="33"><em>„Pro rytmus&nbsp;– a&nbsp;pro krásné ženy…“</em></span></p>
          <p class="chunk" data-nb-ref-number="148" data-nb-words="10" data-nb-chars="56"><span class="idea" data-nb-ref-number="148" id="idea148" data-nb-words="10" data-nb-chars="56"><em>„Hele, zas tak moc to&nbsp;s&nbsp;tím uvolňováním nepřeháněj, jo?“</em></span></p>
          <p class="chunk" data-nb-ref-number="149" data-nb-words="7" data-nb-chars="43"><span class="idea" data-nb-ref-number="149" id="idea149" data-nb-words="7" data-nb-chars="43"><em>„Když ty&nbsp;jsi opravdu skvělá to. Tanečnice…“</em></span></p>
          <p class="chunk" data-nb-ref-number="150" data-nb-words="7" data-nb-chars="36"><span class="idea" data-nb-ref-number="150" id="idea150" data-nb-words="7" data-nb-chars="36"><em>„Však jsem se&nbsp;tím taky živila, víš.“</em></span></p>
          <p class="chunk" data-nb-ref-number="151" data-nb-words="2" data-nb-chars="9"><span class="idea" data-nb-ref-number="151" id="idea151" data-nb-words="2" data-nb-chars="9"><em>„U&nbsp;tyče?“</em></span></p>
          <p class="chunk" data-nb-ref-number="152" data-nb-words="43" data-nb-chars="269"><span class="idea" data-nb-ref-number="152" id="idea152" data-nb-words="43" data-nb-chars="269"><em>„To taky. Ale teď myslím klasiku. Waltz, tango, ploužáčky se&nbsp;starejma dědkama. V&nbsp;jednom takovým vídeňským podniku, ve&nbsp;vší počestnosti. Akorát mě&nbsp;brzo vyhodili, protože ti&nbsp;dědci to&nbsp;se&nbsp;mnou moc počestně nemysleli. Stávalo se&nbsp;jim, co&nbsp;se&nbsp;jim stávat nemělo. Jestli rozumíš…“</em></span></p>
          <p class="chunk" data-nb-ref-number="153" data-nb-words="1" data-nb-chars="10"><span class="idea" data-nb-ref-number="153" id="idea153" data-nb-words="1" data-nb-chars="10"><em>„Rozumím…“</em></span></p>
          <p class="chunk" data-nb-ref-number="154" data-nb-words="29" data-nb-chars="141"><span class="idea" data-nb-ref-number="154" id="idea154" data-nb-words="29" data-nb-chars="141"><em>„To cítím, že&nbsp;rozumíš. A&nbsp;ten starej esesák, co&nbsp;to&nbsp;tam vedl, vždycky řekl, že&nbsp;za&nbsp;to&nbsp;můžu já! Prase! Ale večer v&nbsp;kanclu mu&nbsp;to&nbsp;už&nbsp;tak nevadilo…“</em></span></p>
          <p class="chunk" data-nb-ref-number="155" data-nb-words="8" data-nb-chars="36"><span class="idea" data-nb-ref-number="155" id="idea155" data-nb-words="8" data-nb-chars="36"><em>„A&nbsp;já si&nbsp;fakt myslel, že&nbsp;jsi Ruska…“</em></span></p>
          <p class="chunk" data-nb-ref-number="156" data-nb-words="11" data-nb-chars="72"><span class="idea" data-nb-ref-number="156" id="idea156" data-nb-words="11" data-nb-chars="72"><em>„Ještě to&nbsp;tak. Ale měla jsem ruskou trenérku, Soňu. Soničku Vasiljevnu.“</em></span></p>
          <p class="chunk" data-nb-ref-number="157" data-nb-words="4" data-nb-chars="27"><span class="idea" data-nb-ref-number="157" id="idea157" data-nb-words="4" data-nb-chars="27"><em>„Tys dělala nějakej sport?“</em></span></p>
          <p class="chunk" data-nb-ref-number="158" data-nb-words="9" data-nb-chars="56"><span class="idea" data-nb-ref-number="158" id="idea158" data-nb-words="9" data-nb-chars="56"><em>„Myslels, že&nbsp;zvládnu jen zdravej pohyb na&nbsp;zdravým těle?“</em></span></p>
          <p class="chunk" data-nb-ref-number="159" data-nb-words="9" data-nb-chars="63"><span class="idea" data-nb-ref-number="159" id="idea159" data-nb-words="9" data-nb-chars="63"><em>„Myslel jsem… třeba gymnastiku. Máš takový&nbsp;– vytrénovaný tělo…“</em></span></p>
          <p class="chunk" data-nb-ref-number="160" data-nb-words="10" data-nb-chars="63"><span class="idea" data-nb-ref-number="160" id="idea160" data-nb-words="10" data-nb-chars="63"><em>„Náhodou seš dost blízko. Skákala jsem totiž do&nbsp;vody. Závodně.“</em></span></p>
          <p class="chunk" data-nb-ref-number="161" data-nb-words="1" data-nb-chars="7"><span class="idea" data-nb-ref-number="161" id="idea161" data-nb-words="1" data-nb-chars="7"><em>„Fakt?“</em></span></p>
          <p class="chunk" data-nb-ref-number="162" data-nb-words="8" data-nb-chars="49"><span class="idea" data-nb-ref-number="162" id="idea162" data-nb-words="8" data-nb-chars="49"><em>„Ve čtrnácti jsem byla dokonce v&nbsp;širší nominaci.“</em></span></p>
          <p class="chunk" data-nb-ref-number="163" data-nb-words="11" data-nb-chars="66"><span class="idea" data-nb-ref-number="163" id="idea163" data-nb-words="11" data-nb-chars="66"><em>„No teda. Představuju si&nbsp;tě, jak prorážíš vodu jako mořská panna…“</em></span></p>
          <p class="chunk" data-nb-ref-number="164" data-nb-words="6" data-nb-chars="32"><span class="idea" data-nb-ref-number="164" id="idea164" data-nb-words="6" data-nb-chars="32"><em>„Spíš jen mořská. Znáš ten fór?“</em></span></p>
          <p class="chunk" data-nb-ref-number="165" data-nb-words="5" data-nb-chars="24"><span class="idea" data-nb-ref-number="165" id="idea165" data-nb-words="5" data-nb-chars="24"><em>„Právě jsi mi&nbsp;ho&nbsp;řekla.“</em></span></p>
          <p class="chunk" data-nb-ref-number="166" data-nb-words="26" data-nb-chars="128"><span class="idea" data-nb-ref-number="166" id="idea166" data-nb-words="26" data-nb-chars="128"><em>„To mě&nbsp;na&nbsp;tom asi bavilo nejvíc. Když jsem stála nahoře na&nbsp;věži a&nbsp;ti chlapi dole na&nbsp;mě&nbsp;čuměli. Nevadí ti, že&nbsp;se&nbsp;ráda předvádím?“</em></span></p>
          <p class="chunk" data-nb-ref-number="167" data-nb-words="4" data-nb-chars="21"><span class="idea" data-nb-ref-number="167" id="idea167" data-nb-words="4" data-nb-chars="21"><em>„Vůbec… když máš co…“</em></span></p>
          <p class="chunk" data-nb-ref-number="168" data-nb-words="33" data-nb-chars="209"><span class="idea" data-nb-ref-number="168" id="idea168" data-nb-words="33" data-nb-chars="209"><em>„Ale Soničce Vasiljevně to&nbsp;ohromně vadilo, tý&nbsp;ruský lesbě. Prý mě&nbsp;to&nbsp;zbavuje koncentrace! Kráva! Byla jen samej trénink, rozumíš. Pořád v&nbsp;tělocvičně, v&nbsp;bazénu, na&nbsp;trampolíně. Byla jsem vyskákaná víc než dnes.“</em></span></p>
          <p class="chunk" data-nb-ref-number="169" data-nb-words="11" data-nb-chars="55"><span class="idea" data-nb-ref-number="169" id="idea169" data-nb-words="11" data-nb-chars="55"><em>„Takže to&nbsp;máš k&nbsp;tomu filmu o&nbsp;Rusech docela blízko, co?“</em></span></p>
          <p class="chunk" data-nb-ref-number="170" data-nb-words="3" data-nb-chars="26"><span class="idea" data-nb-ref-number="170" id="idea170" data-nb-words="3" data-nb-chars="26"><em>„Mínus dvacet centimetrů.“</em></span></p>
          <p class="chunk" data-nb-ref-number="171" data-nb-words="3" data-nb-chars="26"><span class="idea" data-nb-ref-number="171" id="idea171" data-nb-words="3" data-nb-chars="26"><em>„Mínus dvacet centimetrů?“</em></span></p>
          <p class="chunk" data-nb-ref-number="172" data-nb-words="3" data-nb-chars="12"><span class="idea" data-nb-ref-number="172" id="idea172" data-nb-words="3" data-nb-chars="12"><em>„To je&nbsp;fór.“</em></span></p>
          <p class="chunk" data-nb-ref-number="173" data-nb-words="10" data-nb-chars="54"><span class="idea" data-nb-ref-number="173" id="idea173" data-nb-words="10" data-nb-chars="54"><em>„Aha. Jo&nbsp;tak, dobrej. A&nbsp;proč vlastně točíte o&nbsp;Rusech?“</em></span></p>
          <p class="chunk" data-nb-ref-number="174" data-nb-words="11" data-nb-chars="51"><span class="idea" data-nb-ref-number="174" id="idea174" data-nb-words="11" data-nb-chars="51"><em>„Mě se&nbsp;neptej. Ale je&nbsp;to&nbsp;prý hodně to&nbsp;– politický.“</em></span></p>
          <p class="chunk" data-nb-ref-number="175" data-nb-words="4" data-nb-chars="30"><span class="idea" data-nb-ref-number="175" id="idea175" data-nb-words="4" data-nb-chars="30"><em>„Já myslel, že&nbsp;pornografický.“</em></span></p>
          <p class="chunk" data-nb-ref-number="176" data-nb-words="33" data-nb-chars="195"><span class="idea" data-nb-ref-number="176" id="idea176" data-nb-words="33" data-nb-chars="195"><em>„To jasně, ale taky politický. Jaký to&nbsp;byly komunistický svině a&nbsp;tak. Jak se&nbsp;chovali k&nbsp;ženským. Jak je&nbsp;ojížděli do&nbsp;zadku, buzeranti. Budou tam ožralí ruští důstojníci a&nbsp;nevinný květinky jako já…“</em></span></p>
          <p class="chunk" data-nb-ref-number="177" data-nb-words="5" data-nb-chars="28"><span class="idea" data-nb-ref-number="177" id="idea177" data-nb-words="5" data-nb-chars="28"><em>„To točíte tady na&nbsp;Kudlově?“</em></span></p>
          <p class="chunk" data-nb-ref-number="178" data-nb-words="6" data-nb-chars="27"><span class="idea" data-nb-ref-number="178" id="idea178" data-nb-words="6" data-nb-chars="27"><em>„No jasně. Ty&nbsp;to&nbsp;tam znáš?“</em></span></p>
          <p class="chunk" data-nb-ref-number="179" data-nb-words="15" data-nb-chars="88"><span class="idea" data-nb-ref-number="179" id="idea179" data-nb-words="15" data-nb-chars="88"><em>„Ani ne. Jenom ty&nbsp;filmy, co&nbsp;tam vznikly. Vynález zkázy, Baron Prášil, Cesta do&nbsp;pravěku.“</em></span></p>
          <p class="chunk" data-nb-ref-number="180" data-nb-words="2" data-nb-chars="12"><span class="idea" data-nb-ref-number="180" id="idea180" data-nb-words="2" data-nb-chars="12"><em>„To neznám.“</em></span></p>
          <p class="chunk" data-nb-ref-number="181" data-nb-words="6" data-nb-chars="39"><span class="idea" data-nb-ref-number="181" id="idea181" data-nb-words="6" data-nb-chars="39"><em>„Světový filmy, fakt. Od&nbsp;Karla Zemana.“</em></span></p>
          <p class="chunk" data-nb-ref-number="182" data-nb-words="24" data-nb-chars="130"><span class="idea" data-nb-ref-number="182" id="idea182" data-nb-words="24" data-nb-chars="130"><em>„Já se&nbsp;teď musím dívat na&nbsp;úplně jiný filmy, rozumíš. Studijně. Není to&nbsp;tak lehký, jak to&nbsp;vypadá. Třeba anál někdy fakt dost bolí.“</em></span></p>
          <p class="chunk" data-nb-ref-number="183" data-nb-words="2" data-nb-chars="12"><span class="idea" data-nb-ref-number="183" id="idea183" data-nb-words="2" data-nb-chars="12"><em>„To… věřím.“</em></span></p>
          <p class="chunk" data-nb-ref-number="184" data-nb-words="17" data-nb-chars="99"><span class="idea" data-nb-ref-number="184" id="idea184" data-nb-words="17" data-nb-chars="99"><em>„Musí se&nbsp;při tom trénovat skoro víc než se&nbsp;Soničkou Vasiljevnou. Ale zase je&nbsp;to&nbsp;trochu zábavnější.“</em></span></p>
          <p class="chunk" data-nb-ref-number="185" data-nb-words="2" data-nb-chars="11"><span class="idea" data-nb-ref-number="185" id="idea185" data-nb-words="2" data-nb-chars="11"><em>„To věřím.“</em></span></p>
          <p class="chunk" data-nb-ref-number="186" data-nb-words="34" data-nb-chars="183"><span class="idea" data-nb-ref-number="186" id="idea186" data-nb-words="34" data-nb-chars="183"><em>„Dneska to&nbsp;byl taky jen trénink, rozumíš. Trochu pro mě, jestli mi&nbsp;při orálu nevypadne ten zub. Ale hlavně pro Bena, aby si&nbsp;zvykl dělat to&nbsp;před lidma. Pro chlapa je&nbsp;to&nbsp;vždycky těžší.“</em></span></p>
          <p class="chunk" data-nb-ref-number="187" data-nb-words="2" data-nb-chars="13"><span class="idea" data-nb-ref-number="187" id="idea187" data-nb-words="2" data-nb-chars="13"><em>„To… určitě.“</em></span></p>
          <p class="chunk" data-nb-ref-number="188" data-nb-words="6" data-nb-chars="30"><span class="idea" data-nb-ref-number="188" id="idea188" data-nb-words="6" data-nb-chars="30"><em>„Pro tebe ale nejspíš ne, co?“</em></span></p>
          <p class="chunk" data-nb-ref-number="189" data-nb-words="1" data-nb-chars="5"><span class="idea" data-nb-ref-number="189" id="idea189" data-nb-words="1" data-nb-chars="5"><em>„Co?“</em></span></p>
          <p class="chunk" data-nb-ref-number="190" data-nb-words="15" data-nb-chars="86"><span class="idea" data-nb-ref-number="190" id="idea190" data-nb-words="15" data-nb-chars="86"><em>„Kdybysme teď byli v&nbsp;Rakousku v&nbsp;tý taneční škole, musel bys hned vypadnout z&nbsp;parketu.“</em></span></p>
          <p class="chunk" data-nb-ref-number="191" data-nb-words="8" data-nb-chars="47"><span class="idea" data-nb-ref-number="191" id="idea191" data-nb-words="8" data-nb-chars="47"><em>„Promiň. Když ty&nbsp;jsi tak krásná… a&nbsp;vzrušující.“</em></span></p>
          <p class="chunk" data-nb-ref-number="192" data-nb-words="29" data-nb-chars="172"><span class="idea" data-nb-ref-number="192" id="idea192" data-nb-words="29" data-nb-chars="172"><em>„Dík. Ale než dohraje tahle písnička, budeš to&nbsp;muset zvládnout. Jasný? Aby si&nbsp;ti&nbsp;lidi tady nakonec nemysleli, že&nbsp;produkce pokračuje. Že&nbsp;mě&nbsp;chceš ojet přímo na&nbsp;tom klavíru.“</em></span></p>
          <p class="chunk" data-nb-ref-number="193" data-nb-words="2" data-nb-chars="21"><span class="idea" data-nb-ref-number="193" id="idea193" data-nb-words="2" data-nb-chars="21"><em>„Poetická představa…“</em></span></p>
          <p class="chunk" data-nb-ref-number="194" data-nb-words="9" data-nb-chars="54"><span class="idea" data-nb-ref-number="194" id="idea194" data-nb-words="9" data-nb-chars="54"><em>„Dělals to&nbsp;vůbec někdy na&nbsp;klavíru, když jsi muzikant?“</em></span></p>
          <p class="chunk" data-nb-ref-number="195" data-nb-words="4" data-nb-chars="19"><span class="idea" data-nb-ref-number="195" id="idea195" data-nb-words="4" data-nb-chars="19"><em>„No… to&nbsp;zrovna ne.“</em></span></p>
          <p class="chunk" data-nb-ref-number="196" data-nb-words="42" data-nb-chars="218"><span class="idea" data-nb-ref-number="196" id="idea196" data-nb-words="42" data-nb-chars="218"><em>„To by&nbsp;mohlo bejt dobrý číslo do&nbsp;filmu, ne? Jen si&nbsp;to&nbsp;představ&nbsp;– ženská leží na&nbsp;zádech na&nbsp;klavíru s&nbsp;roztaženýma nohama, chlap ve&nbsp;fraku hraje a&nbsp;přitom ji&nbsp;třeba líže. Ona má&nbsp;nohy na&nbsp;jeho ramenách. Umíš si&nbsp;to&nbsp;představit?“</em></span></p>
          <p class="chunk" data-nb-ref-number="197" data-nb-words="7" data-nb-chars="37"><span class="idea" data-nb-ref-number="197" id="idea197" data-nb-words="7" data-nb-chars="37"><em>„No… rozhodně. A&nbsp;co ten chlap hraje?“</em></span></p>
          <p class="chunk" data-nb-ref-number="198" data-nb-words="1" data-nb-chars="5"><span class="idea" data-nb-ref-number="198" id="idea198" data-nb-words="1" data-nb-chars="5"><em>„Co?“</em></span></p>
          <p class="chunk" data-nb-ref-number="199" data-nb-words="2" data-nb-chars="16"><span class="idea" data-nb-ref-number="199" id="idea199" data-nb-words="2" data-nb-chars="16"><em>„Jakou skladbu?“</em></span></p>
          <p class="chunk" data-nb-ref-number="200" data-nb-words="11" data-nb-chars="54"><span class="idea" data-nb-ref-number="200" id="idea200" data-nb-words="11" data-nb-chars="54"><em>„Můj bože&nbsp;– jak to&nbsp;mám vědět? Třeba Kočka leze dírou…“</em></span></p>
          <p class="chunk" data-nb-ref-number="201" data-nb-words="12" data-nb-chars="63"><span class="idea" data-nb-ref-number="201" id="idea201" data-nb-words="12" data-nb-chars="63"><em>„No… to&nbsp;by&nbsp;šlo. Fakt vhodný. Když se&nbsp;to&nbsp;mohlo hodit Smetanovi…“</em></span></p>
          <p class="chunk" data-nb-ref-number="202" data-nb-words="11" data-nb-chars="52"><span class="idea" data-nb-ref-number="202" id="idea202" data-nb-words="11" data-nb-chars="52"><em>„A&nbsp;ta ženská by&nbsp;přitom taky mohla na&nbsp;něco hrát, ne?“</em></span></p>
          <p class="chunk" data-nb-ref-number="203" data-nb-words="14" data-nb-chars="77"><span class="idea" data-nb-ref-number="203" id="idea203" data-nb-words="14" data-nb-chars="77"><em>„Myslíš, že&nbsp;by&nbsp;to&nbsp;byl takový duet? Jako Dvořákova Dueta pro klavír a&nbsp;housle?“</em></span></p>
          <p class="chunk" data-nb-ref-number="204" data-nb-words="21" data-nb-chars="123"><span class="idea" data-nb-ref-number="204" id="idea204" data-nb-words="21" data-nb-chars="123"><em>„Spíš na&nbsp;něco foukacího. Aby to&nbsp;vypadalo jako kouření péra, rozumíš. Nebo by&nbsp;se&nbsp;mohla tím nástrojem přitom i&nbsp;rajcovat, ne?“</em></span></p>
          <p class="chunk" data-nb-ref-number="205" data-nb-words="13" data-nb-chars="82"><span class="idea" data-nb-ref-number="205" id="idea205" data-nb-words="13" data-nb-chars="82"><em>„Tak co&nbsp;třeba… zobcová flétna? To&nbsp;je&nbsp;taková píšťalka, co&nbsp;vypadá docela… příhodně.“</em></span></p>
          <p class="chunk" data-nb-ref-number="206" data-nb-words="4" data-nb-chars="26"><span class="idea" data-nb-ref-number="206" id="idea206" data-nb-words="4" data-nb-chars="26"><em>„Píšťalka? Není moc malá?“</em></span></p>
          <p class="chunk" data-nb-ref-number="207" data-nb-words="7" data-nb-chars="41"><span class="idea" data-nb-ref-number="207" id="idea207" data-nb-words="7" data-nb-chars="41"><em>„Je jich plno druhů. Altová, sopránová&nbsp;–“</em></span></p>
          <p class="chunk" data-nb-ref-number="208" data-nb-words="4" data-nb-chars="19"><span class="idea" data-nb-ref-number="208" id="idea208" data-nb-words="4" data-nb-chars="19"><em>„Jaká je&nbsp;ta&nbsp;tvoje?“</em></span></p>
        </section>
        <section>
          <p class="chunk" data-nb-ref-number="209" data-nb-words="71" data-nb-chars="456"><span class="idea" data-nb-ref-number="209" id="idea209" data-nb-words="71" data-nb-chars="456">Atd. atd., takhle nějak to&nbsp;bylo. Ty&nbsp;dialogy nejsou úplně autentické, vždyť nejde o&nbsp;rekonstrukci z&nbsp;místa činu: základ je&nbsp;skutečný, ale znění je&nbsp;spíše stylizace, dvacetkrát přepisovaný scénář, k&nbsp;němuž chtěl Stach víc než jen složit filmovou hudbu. Ve&nbsp;skutečnosti se&nbsp;však zmohl jen na&nbsp;rychlodabing&nbsp;– jako v&nbsp;těch prvních porevolučních erotických filmech, v&nbsp;nichž ženskou i&nbsp;mužskou roli četl týž mužský hlas, což sexuálně poznamenalo celou dospívající generaci.</span></p>
          <p class="chunk" data-nb-ref-number="210" data-nb-words="87" data-nb-chars="498"><span class="idea" data-nb-ref-number="210" id="idea210" data-nb-words="87" data-nb-chars="498">Důvodem je&nbsp;i&nbsp;to, že&nbsp;některé detaily, ba&nbsp;i&nbsp;celé sekvence z&nbsp;toho večera si&nbsp;Stach skoro nepamatuje. Další vývoj večera a&nbsp;noci je&nbsp;totiž zahalen mlhou opilosti, mlhou času a&nbsp;ke konci i&nbsp;mlhou opravdové amnézie, jakou si&nbsp;přivodíme při úrazu hlavy. Stach si&nbsp;vzpomíná, jak s&nbsp;tou děvkou ještě chvíli tančil, jak cítil pod dlaněmi její lehce zpocený pas, někde na&nbsp;břiše její široká ňadra a&nbsp;jeho osamělý penis se&nbsp;zřejmě opravdu pokoušel proniknout pod její žebra jako řeznický hák na&nbsp;zavěšení toho živého masa.</span></p>
          <p class="chunk" data-nb-ref-number="211" data-nb-words="35" data-nb-chars="190"><span class="idea" data-nb-ref-number="211" id="idea211" data-nb-words="35" data-nb-chars="190">Ale ani ona není bez viny na&nbsp;tom neštěstí. Ona mě&nbsp;přece tak rozrajcovala! Dodneška si&nbsp;pamatuju, jak se&nbsp;při tanci otírala podbřiškem o&nbsp;mé stehno. Co&nbsp;chcete od&nbsp;děvky než právě tohle živé maso?</span></p>
          <p class="chunk" data-nb-ref-number="212" data-nb-words="126" data-nb-chars="734"><span class="idea" data-nb-ref-number="212" id="idea212" data-nb-words="126" data-nb-chars="734">Pak už&nbsp;netančili. <em>Souložili</em>. Na&nbsp;klavíru. U&nbsp;klavíru. Nebo se&nbsp;k&nbsp;tomu aspoň chystali. Nebo se&nbsp;on&nbsp;chystal&nbsp;– a&nbsp;ona to&nbsp;jen předstírala? Některé děvky jsou mistryně světa v&nbsp;markýrování, tahle byla přinejmenším v&nbsp;širší nominaci. Ta&nbsp;whisky! Ta&nbsp;její horkost! On&nbsp;seděl na&nbsp;stoličce u&nbsp;klavíru a&nbsp;hrál; poprvé a&nbsp;naposledy v&nbsp;životě hrál, aniž věděl co. Co&nbsp;hraje. Zatímco ona hrála na&nbsp;něho, na&nbsp;něm, tu&nbsp;nejstarší skladbičku. Seděla mu&nbsp;na&nbsp;klíně, tváří k&nbsp;němu, s&nbsp;těma svalnatýma nohama tanečnice široce rozkročenýma, se&nbsp;zelenou sukní vyhrnutou tak vysoko, že&nbsp;ti&nbsp;tři čtyři poslední hosté ve&nbsp;vinárně mohli vidět, jaké a&nbsp;zda vůbec má&nbsp;kalhotky. Stach to&nbsp;želbohu neviděl. A&nbsp;když se&nbsp;chtěl přesvědčit aspoň rukama, přikázala mu, že&nbsp;má&nbsp;nechat prsty na&nbsp;klávesách.</span></p>
          <p class="chunk" data-nb-ref-number="213" data-nb-words="5" data-nb-chars="39"><span class="idea" data-nb-ref-number="213" id="idea213" data-nb-words="5" data-nb-chars="39">„Jestli přestaneš hrát, přestanu taky!“</span></p>
          <p class="chunk" data-nb-ref-number="214" data-nb-words="52" data-nb-chars="333"><span class="idea" data-nb-ref-number="214" id="idea214" data-nb-words="52" data-nb-chars="333">Takže to, co&nbsp;patřilo k&nbsp;největšímu bohatství té&nbsp;dívky, k&nbsp;jejím korunovačním klenotům, prakticky vůbec nepoznal. A&nbsp;poznal ji&nbsp;vůbec, v&nbsp;tom pradávném smyslu slova? Dostal se&nbsp;do&nbsp;její pokladničky? Šukal s&nbsp;ní doopravdy, zabodoval, zavěsil? Ani tím si&nbsp;Stach není úplně jistý, byť obvykle vypráví tuto historku tak, že&nbsp;posluchači nepochybují.</span></p>
          <p class="chunk" data-nb-ref-number="215" data-nb-words="86" data-nb-chars="473"><span class="idea" data-nb-ref-number="215" id="idea215" data-nb-words="86" data-nb-chars="473">Hrál na&nbsp;klavír a&nbsp;ona hrála na&nbsp;Stacha. Con amore, intimo.<sup id="fnref:2"><a href="#fn:2" class="footnote-ref" role="doc-noteref">2</a></sup> Ta&nbsp;její hudba byla jednodušší nežli jeho, byl to&nbsp;jen chodský dupák, krkonošský šoupák, tam a&nbsp;zpátky, tam a&nbsp;zpátky, jezdila mu&nbsp;klínem po&nbsp;klíně. Jezdila v&nbsp;rytmu, jejž jsem hrál&nbsp;– nebo jsem hrál v&nbsp;rytmu, jejž určovala ona? Až&nbsp;po&nbsp;letech mu&nbsp;ta&nbsp;otázka přišla důležitá, tehdy si&nbsp;jen myslel, cítil, <em>věděl to!</em>, že&nbsp;oba vzájemně ladí své nástroje k&nbsp;té hudbě z&nbsp;počátku světa, ke&nbsp;společnému akordu, ach ten malý bubeníček Stach.</span></p>
          <p class="chunk" data-nb-ref-number="216" data-nb-words="5" data-nb-chars="36"><span class="idea" data-nb-ref-number="216" id="idea216" data-nb-words="5" data-nb-chars="36">„Hrej,“ šeptala, „hrej, hrej, <em>hrej</em>!“</span></p>
          <p class="chunk" data-nb-ref-number="217" data-nb-words="143" data-nb-chars="836"><span class="idea" data-nb-ref-number="217" id="idea217" data-nb-words="143" data-nb-chars="836">Pak to&nbsp;roky chtěl od&nbsp;svých milenek, aby mu&nbsp;blízko vyvrcholení šeptaly právě tato slova; vzhledem k&nbsp;jeho profesi jim to&nbsp;zřejmě přišlo případné. <em>Vyvrcholení</em>. Přišlo dřív, než čekal, a&nbsp;úplně jinak, než doufal. Políbila ho, ta&nbsp;děvka se&nbsp;zlatým zubem. Zrychlila rytmus, accelerando duro! Zavřela oči, líbala ho, vlhce a&nbsp;horce, vše bylo vlhké a&nbsp;horké, a&nbsp;pak ho&nbsp;najednou strhla s&nbsp;sebou! Proboha! Strhla mě&nbsp;do&nbsp;propasti, na&nbsp;jejímž dně ovšem nebylo žádné magické punkevní jezírko! Ten <em>náraz</em> byl tak prudký, že&nbsp;Stach ani nestihl vykřiknout. Že&nbsp;ani <em>nemohl</em> vykřiknout, tak prudce se&nbsp;její tvář přitiskla, byla přiražena, přitlučena k&nbsp;té jeho! Padal. Byl připravený na&nbsp;let, ne&nbsp;na&nbsp;pád! Někam dozadu Stach padal, ona s&nbsp;ním. Jeho ruce opustily klávesy, ani se&nbsp;nezmohly na&nbsp;poslední akord, Stach padal dozadu temným tunelem a&nbsp;ta dívka s&nbsp;ním a&nbsp;přímo na&nbsp;něho…</span></p>
          <p class="chunk" data-nb-ref-number="218" data-nb-words="3" data-nb-chars="11"><span class="idea" data-nb-ref-number="218" id="idea218" data-nb-words="3" data-nb-chars="11"><em>… bolí to!…</em></span></p>
          <p class="chunk" data-nb-ref-number="219" data-nb-words="69" data-nb-chars="366"><span class="idea" data-nb-ref-number="219" id="idea219" data-nb-words="69" data-nb-chars="366">…&nbsp;a&nbsp;když se&nbsp;konečně probral, jako první uviděl to, co&nbsp;chtěl ze&nbsp;všeho nejvíc vidět. Její nástroj. Proboha. Protože ta&nbsp;děvka stála nad ním, shlížela k&nbsp;němu a&nbsp;on jí&nbsp;viděl pod sukni. Želbohu jen nejasně, protože měl rozbité brýle. Napadlo ho&nbsp;dokonce v&nbsp;té první chvíli, že&nbsp;se&nbsp;mu&nbsp;to&nbsp;jen zdá, že&nbsp;se&nbsp;ocitl v&nbsp;nějakém opileckém snu, a&nbsp;radši zase zavřel zbaběle oči, aby unikl.</span></p>
          <p class="chunk" data-nb-ref-number="220" data-nb-words="33" data-nb-chars="185"><span class="idea" data-nb-ref-number="220" id="idea220" data-nb-words="33" data-nb-chars="185">Ale vzápětí je&nbsp;probuzen mnohem drastičtěji. Někdo mu&nbsp;chrstl do&nbsp;tváře studenou vodu! Nějaký funebrák v&nbsp;černém to&nbsp;je, už&nbsp;vím, ten zasraný číšník: leje mi&nbsp;na&nbsp;hlavu vodu ze&nbsp;sklenice a&nbsp;říká:</span></p>
          <p class="chunk" data-nb-ref-number="221" data-nb-words="11" data-nb-chars="57"><span class="idea" data-nb-ref-number="221" id="idea221" data-nb-words="11" data-nb-chars="57">„Tak už&nbsp;se&nbsp;sakra prober, nebo ti&nbsp;strčím hlavu do&nbsp;hajzlu!“</span></p>
          <p class="chunk" data-nb-ref-number="222" data-nb-words="73" data-nb-chars="464"><span class="idea" data-nb-ref-number="222" id="idea222" data-nb-words="73" data-nb-chars="464">A&nbsp;tak Stach poslechne a&nbsp;vidí nohy celého smutečního průvodu, jenž sleduje jeho zmrtvýchvstání. Černé tesilky číšníkovy. Její svalnaté nohy, teď chvějící se&nbsp;jako nohy sprinterky těsně před závodem. A&nbsp;ošoupané džíny toho muže, který s&nbsp;ní šoustal před ním: muže jménem Ben, který se&nbsp;nečekaně vrátil do&nbsp;vinárny, když nemohl nastartovat svůj automobil, a&nbsp;který dal děvce se&nbsp;zlatým zubem jen malý výchovný pohlavek. Při té&nbsp;produkci, již předváděla s&nbsp;náhradníkem Stachem.</span></p>
          <p class="chunk" data-nb-ref-number="223" data-nb-words="69" data-nb-chars="394"><span class="idea" data-nb-ref-number="223" id="idea223" data-nb-words="69" data-nb-chars="394">Později to&nbsp;číšník Vilda Stachovi popíše&nbsp;– s&nbsp;jistou prasečí zlomyslností, jež tomuto příběhu docela sluší: „Kdo by&nbsp;věřil tomu, že&nbsp;takovej pitomej vošoust může žárlit na&nbsp;holku, která to&nbsp;udělá s&nbsp;každým za&nbsp;dva panáky? Vlítl dovnitř, a&nbsp;když tě&nbsp;viděl, jakej nacvičujete u&nbsp;toho klavíru taneček, hned se&nbsp;k&nbsp;vám rozběh. Vsadil bych se, že&nbsp;ten magor do&nbsp;poslední chvilky ani nevěděl, komu z&nbsp;vás ji&nbsp;vyšije!“</span></p>
          <p class="chunk" data-nb-ref-number="224" data-nb-words="49" data-nb-chars="287"><span class="idea" data-nb-ref-number="224" id="idea224" data-nb-words="49" data-nb-chars="287">Polekaný Ben to&nbsp;ovšem vidí úplně jinak. Skláněje se&nbsp;nad skoleným Stachem zdůrazňuje: „Hele, brácho, vo&nbsp;tebe tu&nbsp;vůbec nešlo, jasný? Přece bych nežárlil na&nbsp;děvku&nbsp;– a&nbsp;kdybych ti&nbsp;chtěl fakt jednu natáhnout, tak už&nbsp;tě&nbsp;vezou s&nbsp;houkačkou do&nbsp;špitálu! Bylo to&nbsp;jen výchovný, aby moc nezludračila.“</span></p>
          <p class="chunk" data-nb-ref-number="225" data-nb-words="70" data-nb-chars="384"><span class="idea" data-nb-ref-number="225" id="idea225" data-nb-words="70" data-nb-chars="384">Tomu špitálu se&nbsp;ale stejně nevyhnou, jak je&nbsp;už&nbsp;záhy jisté. Protože děvka se&nbsp;zlatým zubem už&nbsp;nemá ten zlatý zub! Jak vztekle mumlá krvavými rty, jež si&nbsp;při pádu v&nbsp;polibku rozsekla o&nbsp;Stachovy zuby. Roztříštila přitom obličejem i&nbsp;Stachovy brýle, jedna střepinka skla jí&nbsp;dosud trčí z&nbsp;lícní kosti&nbsp;– ale zajímá se&nbsp;jen o&nbsp;ten zub. Kašle i&nbsp;na Stacha, který dosud zpola omráčen leží na&nbsp;podlaze.</span></p>
          <p class="chunk" data-nb-ref-number="226" data-nb-words="49" data-nb-chars="289"><span class="idea" data-nb-ref-number="226" id="idea226" data-nb-words="49" data-nb-chars="289">„Ty idiote!“ nadává Benovi přes rudnoucí ubrousek, jenž si&nbsp;musí přidržovat na&nbsp;rtech. „Jak teď budu v&nbsp;pondělí natáčet ten kozáckej film? Vždyť přece kurva víš, jak rejžovi hrozně záleželo na&nbsp;tom zlatým zubu! Jak na&nbsp;tom zubu hrozně záleželo <em>mně</em>! Jak mám hrát ruskou děvku bez zlatýho zubu?!“</span></p>
          <p class="chunk" data-nb-ref-number="227" data-nb-words="19" data-nb-chars="111"><span class="idea" data-nb-ref-number="227" id="idea227" data-nb-words="19" data-nb-chars="111">Vilda ovšem míní, že&nbsp;s&nbsp;rozbitou hubou a&nbsp;dírou po&nbsp;zubu bude vypadat jako ruská děvka ještě mnohem přesvědčivěji.</span></p>
          <p class="chunk" data-nb-ref-number="228" data-nb-words="9" data-nb-chars="51"><span class="idea" data-nb-ref-number="228" id="idea228" data-nb-words="9" data-nb-chars="51">„Kdybys tak blbě nežvanil a&nbsp;radši mi&nbsp;pomoh hledat!“</span></p>
          <p class="chunk" data-nb-ref-number="229" data-nb-words="62" data-nb-chars="348"><span class="idea" data-nb-ref-number="229" id="idea229" data-nb-words="62" data-nb-chars="348">Vilda rozsvítí hlavní lustr. Ostré světlo se&nbsp;zařízne Stachovi do&nbsp;očí jako ta&nbsp;skleněná střepinka. Vstane, ale svět kolem něj začne tak vířit, až&nbsp;se&nbsp;musí opřít o&nbsp;klavír, aby hned zase neupadl. O&nbsp;klaviaturu se&nbsp;opře, o&nbsp;svou hudbu&nbsp;– a&nbsp;zmučený disharmonický akord souzní s&nbsp;bolestí v&nbsp;jeho hlavě. Je&nbsp;to&nbsp;na&nbsp;řadu let poslední hudba, kterou z&nbsp;klavíru vyloudí.</span></p>
          <p class="chunk" data-nb-ref-number="230" data-nb-words="10" data-nb-chars="60"><span class="idea" data-nb-ref-number="230" id="idea230" data-nb-words="10" data-nb-chars="60">„Nech už&nbsp;toho zasranýho brnkání, ty&nbsp;kreténe, a&nbsp;taky hledej!“</span></p>
          <p class="chunk" data-nb-ref-number="231" data-nb-words="55" data-nb-chars="304"><span class="idea" data-nb-ref-number="231" id="idea231" data-nb-words="55" data-nb-chars="304">Stach se&nbsp;chce těm hodným lidem zavděčit a&nbsp;se vším jim pomoci: s&nbsp;hledáním zubu, s&nbsp;hledáním důstojnějšího života. Hravě by&nbsp;to&nbsp;vše dokázal, kdyby se&nbsp;k&nbsp;bolesti hlavy nepřidala stejně bodavá bolest v&nbsp;jícnu, jež ho&nbsp;v&nbsp;první chvíli úplně ochromila. Najednou už&nbsp;ví, ví&nbsp;a&nbsp;<em>cítí</em>, kde je&nbsp;ten zatracený a&nbsp;ztracený zub.</span></p>
        </section>
        <section>
          <p class="chunk" data-nb-ref-number="232" data-nb-words="9" data-nb-chars="51"><span class="idea" data-nb-ref-number="232" id="idea232" data-nb-words="9" data-nb-chars="51">Spolkl zub, který při koitu vypadl partnerce z&nbsp;úst.</span></p>
          <p class="chunk" data-nb-ref-number="233" data-nb-words="74" data-nb-chars="437"><span class="idea" data-nb-ref-number="233" id="idea233" data-nb-words="74" data-nb-chars="437">Tak zní ta&nbsp;slavná věta z&nbsp;lékařské zprávy, jíž Stach už&nbsp;roky&nbsp;– čtvrt století!&nbsp;– stvrzuje pravdivost své historky. Napsal ji&nbsp;na&nbsp;pohotovosti lékař tak mladičký, že&nbsp;jej Stach zprvu pokládal za&nbsp;medika; víc si&nbsp;z&nbsp;něj ovšem nepamatuje, protože jeho obluzená mysl (lehký otřes mozku) se&nbsp;dokázala soustředit jen na&nbsp;ženskou tvář, jež přihlížela jeho iniciaci: odulá a&nbsp;rudá tvář té&nbsp;kurvy, čekající na&nbsp;chirurga, který by&nbsp;měl sešít její rozdrcené rty.</span></p>
          <p class="chunk" data-nb-ref-number="234" data-nb-words="3" data-nb-chars="20"><span class="idea" data-nb-ref-number="234" id="idea234" data-nb-words="3" data-nb-chars="20">Rozdrcené mými zuby!</span></p>
          <p class="chunk" data-nb-ref-number="235" data-nb-words="54" data-nb-chars="321"><span class="idea" data-nb-ref-number="235" id="idea235" data-nb-words="54" data-nb-chars="321">Ovšem ten zub, o&nbsp;nějž tu&nbsp;jde především, není vidět ani na&nbsp;rentgenovém snímku Stachových útrob. „Což ale nic neznamená,“ vysvětluje lékař spíš té&nbsp;děvce než Stachovi&nbsp;– jako by&nbsp;byla matkou, jež přivedla do&nbsp;ordinace svého pitomoučkého synka. „Máme tu&nbsp;tak starej ruskej křáp, že&nbsp;jsem občas rád, když vidím aspoň nějaký kosti!“</span></p>
          <p class="chunk" data-nb-ref-number="236" data-nb-words="26" data-nb-chars="151"><span class="idea" data-nb-ref-number="236" id="idea236" data-nb-words="26" data-nb-chars="151">Ale ta&nbsp;žena, jež vznáší nárok na&nbsp;jiný ruský poklad ve&nbsp;Stachově břiše, je&nbsp;nekompromisní. „Musíte to&nbsp;z&nbsp;něho nějak dostat, doktore. Jinak mám po&nbsp;kariéře.“</span></p>
          <p class="chunk" data-nb-ref-number="237" data-nb-words="53" data-nb-chars="343"><span class="idea" data-nb-ref-number="237" id="idea237" data-nb-words="53" data-nb-chars="343">Jakkoli děvka bez zlatého zubu obtížně vyslovuje, její odhodlání je&nbsp;zřejmé. Lékař sice napřed žertuje, že&nbsp;když mu&nbsp;dá&nbsp;volňásky na&nbsp;premiéru toho filmu, klidně rozřízne pacienta hned tady na&nbsp;stole jako rybář pohádkovou štiku, jež spolkla Zlatovlásčin prstýnek&nbsp;– ale když se&nbsp;mu&nbsp;dostane ještě lákavějšího příslibu, zvolí i&nbsp;on profesionální přístup.</span></p>
          <p class="chunk" data-nb-ref-number="238" data-nb-words="22" data-nb-chars="120"><span class="idea" data-nb-ref-number="238" id="idea238" data-nb-words="22" data-nb-chars="120">„Můžeme si&nbsp;ho&nbsp;tu&nbsp;samozřejmě nechat na&nbsp;pozorování. To&nbsp;je&nbsp;ale zdlouhavé a&nbsp;váš problém to&nbsp;neřeší. Jak byl fixován ten zub?“</span></p>
          <p class="chunk" data-nb-ref-number="239" data-nb-words="40" data-nb-chars="254"><span class="idea" data-nb-ref-number="239" id="idea239" data-nb-words="40" data-nb-chars="254">Děvka ukazuje lékaři hrot v&nbsp;ústech, na&nbsp;nějž se&nbsp;zlatý zub nasunoval. Její růžové dásně vypadají mezi opuchlými fialovými rty tak, až&nbsp;se&nbsp;Stachovi opět navaluje. Ale jeho tělesné šťávy budou opouštět tělo opačným otvorem, jak skoro zálibně vysvětluje lékař.</span></p>
          <p class="chunk" data-nb-ref-number="240" data-nb-words="35" data-nb-chars="194"><span class="idea" data-nb-ref-number="240" id="idea240" data-nb-words="35" data-nb-chars="194">„Když ten zub nemá hrot, možná by&nbsp;stačilo dát tady pánovi nějaká silná laxativa, aby z&nbsp;něj ten zub co&nbsp;nejdřív vyšel. S&nbsp;dětmi to&nbsp;tak obvykle děláme. Ani byste nevěřila, co&nbsp;všechno děti spolknou.“</span></p>
          <p class="chunk" data-nb-ref-number="241" data-nb-words="29" data-nb-chars="165"><span class="idea" data-nb-ref-number="241" id="idea241" data-nb-words="29" data-nb-chars="165">„Možná byste nevěřil, co&nbsp;všechno musím občas spolknout já, doktore. Dejte mu&nbsp;to&nbsp;projímadlo&nbsp;– ale radši až&nbsp;potom, co&nbsp;mě&nbsp;zašijí. Chci mít ty&nbsp;jeho hovna pod kontrolou.“</span></p>
        </section>
        <section>
          <p class="chunk" data-nb-ref-number="242" data-nb-words="56" data-nb-chars="339"><span class="idea" data-nb-ref-number="242" id="idea242" data-nb-words="56" data-nb-chars="339">„Umíte si&nbsp;to&nbsp;vůbec představit, pánové?“ říkává Stach obvykle na&nbsp;konci své historky, v&nbsp;níž samozřejmě mnohé vynechává, mnohé si&nbsp;přimýšlí. „Sedím v&nbsp;hotelu na&nbsp;vaně a&nbsp;polonahá nádherná holka&nbsp;– <em>mladá pornoherečka!</em>&nbsp;– se&nbsp;přehrabuje vidličkou v&nbsp;nočníku mezi mými výkaly jako naše proděkanka v&nbsp;menze v&nbsp;rizotu a&nbsp;zkouší z&nbsp;těch hoven vyrýžovat zlato!“</span></p>
          <p class="chunk" data-nb-ref-number="243" data-nb-words="45" data-nb-chars="247"><span class="idea" data-nb-ref-number="243" id="idea243" data-nb-words="45" data-nb-chars="247">Protože on&nbsp;měl na&nbsp;tak delikátní práci rozbité brýle. Protože ta&nbsp;děvka mu&nbsp;nedůvěřovala. Protože jí&nbsp;na&nbsp;tom zubu tak hrozně moc záleželo&nbsp;– jako by&nbsp;jen díky němu mohla ukousnout z&nbsp;mršiny světa to&nbsp;největší sousto, jež jí&nbsp;– dle jejího mínění&nbsp;– náleželo.</span></p>
          <p class="chunk" data-nb-ref-number="244" data-nb-words="46" data-nb-chars="249"><span class="idea" data-nb-ref-number="244" id="idea244" data-nb-words="46" data-nb-chars="249">„Dva měsíce jsem čekala na&nbsp;tuhle šanci, rozumíš. Ani ti&nbsp;nebudu říkat, jak moc jsem se&nbsp;musela snažit! Kolik chlápků jsem musela to&nbsp;– <em>přesvědčit</em>! A&nbsp;teď má&nbsp;moje největší životní šance skončit v&nbsp;prdeli? A&nbsp;ještě k&nbsp;tomu ve&nbsp;tvý? Vem si&nbsp;ještě jeden prášek!“</span></p>
          <p class="chunk" data-nb-ref-number="245" data-nb-words="113" data-nb-chars="635"><span class="idea" data-nb-ref-number="245" id="idea245" data-nb-words="113" data-nb-chars="635">Ale Stach už&nbsp;nemohl. Ještě před pár hodinami byl odhodlaný dát se&nbsp;kvůli této děvce třeba i&nbsp;zabít, ale po&nbsp;sedmém posezení na&nbsp;nočníku už&nbsp;ví, že&nbsp;i&nbsp;hrdinské činy pro krásnou paní mají své limity. Má&nbsp;silné křeče v&nbsp;žaludku, pálí ho&nbsp;konečník, z&nbsp;nějž už&nbsp;nevychází nic než tekutina&nbsp;– a&nbsp;třebaže ta&nbsp;holka skoro přátelsky žertuje, že&nbsp;teď už&nbsp;by&nbsp;Stach mohl srát do&nbsp;cedníku na&nbsp;špagety, humor ho&nbsp;už&nbsp;dávno opustil. To&nbsp;až&nbsp;po&nbsp;letech bude vzpomínat na&nbsp;to&nbsp;nedělní svítání jako na&nbsp;něco výjimečného, komického, pikantního, intimního&nbsp;– a&nbsp;koneckonců, i&nbsp;když vy&nbsp;tomu asi nejspíš neuvěříte, přátelé&nbsp;– jako na&nbsp;něco jistým způsobem krásného a&nbsp;hluboce symbolického.</span></p>
          <p class="chunk" data-nb-ref-number="246" data-nb-words="13" data-nb-chars="91"><span class="idea" data-nb-ref-number="246" id="idea246" data-nb-words="13" data-nb-chars="91">„Nenapsal koneckonců Baudelaire, že&nbsp;opravdovou krásu můžeme dnes najít už&nbsp;jen na&nbsp;smetišti?“</span></p>
          <p class="chunk" data-nb-ref-number="247" data-nb-words="46" data-nb-chars="268"><span class="idea" data-nb-ref-number="247" id="idea247" data-nb-words="46" data-nb-chars="268">No, nenapsal; Stach si&nbsp;toho vůbec dost přimýšlí. Ale to&nbsp;bude teprve tehdy, až&nbsp;historka vykvasí v&nbsp;příběh. Vrátíme-li se&nbsp;směrem opačným&nbsp;– a&nbsp;vyděšený muž v&nbsp;tunelu magnetické rezonance se&nbsp;tak vrací&nbsp;– uvidíme Stacha, jak sedí na&nbsp;nočníku, zatímco stojící žena nad ním prosí:</span></p>
          <p class="chunk" data-nb-ref-number="248" data-nb-words="3" data-nb-chars="22"><span class="idea" data-nb-ref-number="248" id="idea248" data-nb-words="3" data-nb-chars="22">„Ještě naposledy, jo?“</span></p>
          <p class="chunk" data-nb-ref-number="249" data-nb-words="2" data-nb-chars="12"><span class="idea" data-nb-ref-number="249" id="idea249" data-nb-words="2" data-nb-chars="12">„Už nemůžu.“</span></p>
          <p class="chunk" data-nb-ref-number="250" data-nb-words="5" data-nb-chars="37"><span class="idea" data-nb-ref-number="250" id="idea250" data-nb-words="5" data-nb-chars="37">„Prosím. Ještě jeden pokus, miláčku.“</span></p>
          <p class="chunk" data-nb-ref-number="251" data-nb-words="43" data-nb-chars="268"><span class="idea" data-nb-ref-number="251" id="idea251" data-nb-words="43" data-nb-chars="268">Dvojsmyslný význam těch slov Stacha vzruší. Ale ona už&nbsp;s&nbsp;ním nehraje stejnou skladbičku, nevzrušuje ji&nbsp;mladíček na&nbsp;nočníčku, z&nbsp;něhož občas (z&nbsp;nočníčku; z&nbsp;mladíčka) vykvétá ztopořený penis. Děvka Darja shrne celou noc&nbsp;– nejvýznamnější noc mého života!&nbsp;– do&nbsp;jediné věty:</span></p>
          <p class="chunk" data-nb-ref-number="252" data-nb-words="4" data-nb-chars="33"><span class="idea" data-nb-ref-number="252" id="idea252" data-nb-words="4" data-nb-chars="33">„Zasraná hudba, zasranej klavír!“</span></p>
          <p class="chunk" data-nb-ref-number="253" data-nb-words="31" data-nb-chars="169"><span class="idea" data-nb-ref-number="253" id="idea253" data-nb-words="31" data-nb-chars="169">Tyto kulturní hodnoty je&nbsp;ovšem třeba bránit. Pomyslí si&nbsp;Stach. Protože pak už&nbsp;by&nbsp;mi&nbsp;nezbylo vůbec nic. „Copak si&nbsp;už&nbsp;nevzpomínáš, čí&nbsp;to&nbsp;byl nápad&nbsp;– zkoušet to&nbsp;u&nbsp;klavíru?“</span></p>
          <p class="chunk" data-nb-ref-number="254" data-nb-words="8" data-nb-chars="52"><span class="idea" data-nb-ref-number="254" id="idea254" data-nb-words="8" data-nb-chars="52">„Popletls mi&nbsp;tou svou šílenou hudbou hlavu, idiote!“</span></p>
          <p class="chunk" data-nb-ref-number="255" data-nb-words="67" data-nb-chars="405"><span class="idea" data-nb-ref-number="255" id="idea255" data-nb-words="67" data-nb-chars="405">Svítá. Copak tohle jsem nechtěl ze&nbsp;všeho nejvíc&nbsp;– plést svou hudbou ženám hlavy? Svítá a&nbsp;stříbřitě šedé paprsky se&nbsp;v&nbsp;zakouřeném vzduchu pokoje splétají v&nbsp;průhledný mušelín, jenž jako závoj milosrdně zjemní její tvář. Na&nbsp;okamžik ta&nbsp;děvka vypadá jen jako rozespalá dívka, vstávající takhle brzy na&nbsp;jitřní. Třeba. Nebo spíš na&nbsp;ranní směnu ve&nbsp;Svitu. Nejen Stachův konečník bolestně se&nbsp;svírá, ale i&nbsp;jeho srdce.</span></p>
          <p class="chunk" data-nb-ref-number="256" data-nb-words="7" data-nb-chars="41"><span class="idea" data-nb-ref-number="256" id="idea256" data-nb-words="7" data-nb-chars="41">„Můžu pro tebe ještě něco udělat?“ řekne.</span></p>
          <p class="chunk" data-nb-ref-number="257" data-nb-words="51" data-nb-chars="280"><span class="idea" data-nb-ref-number="257" id="idea257" data-nb-words="51" data-nb-chars="280">Ale to&nbsp;už&nbsp;světlo zpřísní a&nbsp;ztvrdne po&nbsp;zlatě a&nbsp;ona už&nbsp;zase vypadá barbarsky. Stojí nad Stachem s&nbsp;vidličkou (od mých hoven) v&nbsp;napřažené ruce, jako by&nbsp;mu&nbsp;ji&nbsp;chtěla vrazit právě do&nbsp;toho srdce, a&nbsp;jen v&nbsp;černých kalhotkách a&nbsp;Stachově bílém nátělníku vypadá jako boxerka po&nbsp;těžkém zápase.</span></p>
          <p class="chunk" data-nb-ref-number="258" data-nb-words="6" data-nb-chars="43"><span class="idea" data-nb-ref-number="258" id="idea258" data-nb-words="6" data-nb-chars="43">„Polož tu&nbsp;vidličku,“ řekne Stach. „Prosím.“</span></p>
          <p class="chunk" data-nb-ref-number="259" data-nb-words="10" data-nb-chars="51"><span class="idea" data-nb-ref-number="259" id="idea259" data-nb-words="10" data-nb-chars="51">„Bojíš se, že&nbsp;ti&nbsp;vrazím do&nbsp;oka vidličku na&nbsp;kaviár?“</span></p>
          <p class="chunk" data-nb-ref-number="260" data-nb-words="16" data-nb-chars="112"><span class="idea" data-nb-ref-number="260" id="idea260" data-nb-words="16" data-nb-chars="112">Ale navzdory nebezpečí neváhá budoucí pedagog poučit to&nbsp;nevzdělané děvče, že&nbsp;kaviár se&nbsp;pojídá stříbrnou lžičkou.</span></p>
          <p class="chunk" data-nb-ref-number="261" data-nb-words="10" data-nb-chars="59"><span class="idea" data-nb-ref-number="261" id="idea261" data-nb-words="10" data-nb-chars="59">„Tenhle ne, chytráku. Copak ty&nbsp;nevíš, čemu se&nbsp;říká kaviár?“</span></p>
          <p class="chunk" data-nb-ref-number="262" data-nb-words="5" data-nb-chars="31"><span class="idea" data-nb-ref-number="262" id="idea262" data-nb-words="5" data-nb-chars="31">„Myslím, že&nbsp;jikrám z&nbsp;jesetera.“</span></p>
          <p class="chunk" data-nb-ref-number="263" data-nb-words="67" data-nb-chars="394"><span class="idea" data-nb-ref-number="263" id="idea263" data-nb-words="67" data-nb-chars="394">A&nbsp;teď ho&nbsp;zase ona poučí, čemu se&nbsp;říká kaviár v&nbsp;<em>jejím světě</em>. Detailně mu&nbsp;to&nbsp;popíše. <em>Cože</em>? Stach je&nbsp;tím v&nbsp;první chvíli konsternován. Vlastně tomu ani neuvěří. <em>Tenhle</em> kaviár je&nbsp;příliš velké sousto i&nbsp;pro něj, který rád předstírá uměleckou liberálnost a&nbsp;značnou sexuální zkušenost. „Proč by&nbsp;to&nbsp;proboha někdo dělal?“ zeptá se&nbsp;dokonce jako dítě; jako dítě, zaučující se&nbsp;na&nbsp;nočníčku těm <em>dospělým věcem</em>.</span></p>
          <p class="chunk" data-nb-ref-number="264" data-nb-words="23" data-nb-chars="136"><span class="idea" data-nb-ref-number="264" id="idea264" data-nb-words="23" data-nb-chars="136">„Pro prachy přece, idiote. Pro prachy přece lidi snesou mnohem horší věci, ne? A&nbsp;ženský tuplem! Vždycky ti&nbsp;někdo nějak nasere na&nbsp;hlavu!“</span></p>
          <p class="chunk" data-nb-ref-number="265" data-nb-words="129" data-nb-chars="742"><span class="idea" data-nb-ref-number="265" id="idea265" data-nb-words="129" data-nb-chars="742">Bohužel se&nbsp;zdá, že&nbsp;ví, o&nbsp;čem mluví. Sama <em>samozřejmě</em> nemá s&nbsp;tímhle kaviárem vůbec žádné zkušenosti, ale zná osobně pár holek, které si&nbsp;tímhle vydělávají. „Ne moc mladých holek, rozumíš. Dělaj to&nbsp;spíš mámy od&nbsp;děcek v&nbsp;pohraničí, kde zkrachovaly všechny jézédácký družstva a&nbsp;statky. Škaredý holky, tlustý, rozvedený mámy od&nbsp;děcek, co&nbsp;zůstaly úplně bez peněz. Tohle je&nbsp;tam skoro jedinej průmysl! Produkční jim nakecají, že&nbsp;budou účinkovat v&nbsp;pornáčích, který se&nbsp;budou hrát jen v&nbsp;Americe&nbsp;– a&nbsp;ty chudinky až&nbsp;na&nbsp;place zjistí, že&nbsp;na&nbsp;ně&nbsp;zbyl jen kaviár. Jasně že&nbsp;se&nbsp;můžou cuknout, ale ti&nbsp;maníci z&nbsp;produkce to&nbsp;mají fakt vymakaný&nbsp;– jak už&nbsp;ty&nbsp;chudinky jednou samy sebe přesvědčily, že&nbsp;můžou dělat porno, udělají i&nbsp;ten další krok. Zvlášť když dluží prachy.“</span></p>
          <p class="chunk" data-nb-ref-number="266" data-nb-words="52" data-nb-chars="296"><span class="idea" data-nb-ref-number="266" id="idea266" data-nb-words="52" data-nb-chars="296">Děvka bez zlatého zubu se&nbsp;zasměje. Je&nbsp;to&nbsp;smích, který Stach už&nbsp;nechce nikdy v&nbsp;životě slyšet&nbsp;– a&nbsp;nejen proto, že&nbsp;stehy na&nbsp;jejích rtech vypadají, jako že&nbsp;při tom úšklebku prasknou. „Tak to&nbsp;chodí, chlapečku. Aby jejich děcka měly na&nbsp;rohlíky, musejí jejich mámy napřed žrát kaviár z&nbsp;chlapských řití.“</span></p>
          <p class="chunk" data-nb-ref-number="267" data-nb-words="97" data-nb-chars="541"><span class="idea" data-nb-ref-number="267" id="idea267" data-nb-words="97" data-nb-chars="541">Stachovi se&nbsp;zdá, že&nbsp;se&nbsp;mu&nbsp;obrátí žaludek a&nbsp;zlatý zub z&nbsp;něj vyjde, kudy do&nbsp;něj vešel. Ale ve&nbsp;dvaadvaceti je&nbsp;člověk pružný a&nbsp;spolkne ledacos&nbsp;– zvláště když si&nbsp;vzpomene, že&nbsp;ten pravý kaviár se&nbsp;podává téměř zásadně s&nbsp;vodkou. Nebo se&nbsp;šampaňským? V&nbsp;minibaru v&nbsp;ledničce najde oba nápoje, poprvé v&nbsp;životě namíchá do&nbsp;sklenic v&nbsp;koupelně bílého medvěda a&nbsp;poprvé v&nbsp;životě si&nbsp;připíjí s&nbsp;polonahou ženou za&nbsp;svítání. Ale ani tyto opojné premiéry nedokáží překrýt představu (až příliš živou!) muže, který po&nbsp;souloži udělá ženě něco takového. Který se&nbsp;na&nbsp;ni&nbsp;–</span></p>
          <p class="chunk" data-nb-ref-number="268" data-nb-words="45" data-nb-chars="212"><span class="idea" data-nb-ref-number="268" id="idea268" data-nb-words="45" data-nb-chars="212">Ne. <em>To ne</em>. Stach ví, že&nbsp;kdyby si&nbsp;to&nbsp;teď řekl byť i&nbsp;jen v&nbsp;duchu, jako by&nbsp;se&nbsp;stal součástí toho všeho. Už&nbsp;tak je&nbsp;to&nbsp;dost hrozné. Odporné. Jak můžou lidské bytosti&nbsp;– muži&nbsp;– muži jako já?&nbsp;– vůbec dělat něco takového?</span></p>
          <p class="chunk" data-nb-ref-number="269" data-nb-words="71" data-nb-chars="396"><span class="idea" data-nb-ref-number="269" id="idea269" data-nb-words="71" data-nb-chars="396">Ale ta&nbsp;děvka řekne: „Nejspíš je&nbsp;to&nbsp;trochu móda, ale v&nbsp;Německu se&nbsp;prej prodá pornokazet s&nbsp;kaviárem víc než plechovek s&nbsp;tím originál ruským. Jak říká náš rejža: jiná země, jinej nemrav. Proboha, mě&nbsp;ta&nbsp;huba ale bolí! V&nbsp;Japonsku prej zase mají běžně na&nbsp;ulicích automaty&nbsp;– jako tady na&nbsp;cigára nebo na&nbsp;žvejky&nbsp;– ve&nbsp;kterých jsou použitý dámský kalhotky. <em>Použitý</em>, rozumíš? Je&nbsp;to&nbsp;prej jejich národní zvyk!“</span></p>
          <p class="chunk" data-nb-ref-number="270" data-nb-words="37" data-nb-chars="225"><span class="idea" data-nb-ref-number="270" id="idea270" data-nb-words="37" data-nb-chars="225">Ale tato představa už&nbsp;přijde Stachovi, vášnivému onanistovi, docela akceptábl. Tuší, že&nbsp;ji&nbsp;zahrne do&nbsp;vlastních představ. Ale hrozně se&nbsp;bojí, aby do&nbsp;nich neprosákla&nbsp;– jako z&nbsp;prasklého odpadu ve&nbsp;zdi toalety&nbsp;– ta&nbsp;jiná představa.</span></p>
          <p class="chunk" data-nb-ref-number="271" data-nb-words="4" data-nb-chars="24"><span class="idea" data-nb-ref-number="271" id="idea271" data-nb-words="4" data-nb-chars="24">„Móda?“ řekne jen chabě.</span></p>
          <p class="chunk" data-nb-ref-number="272" data-nb-words="69" data-nb-chars="374"><span class="idea" data-nb-ref-number="272" id="idea272" data-nb-words="69" data-nb-chars="374">„Jasně, chlapi chtějí každou sezónu něco jinýho. Vidíte to&nbsp;na&nbsp;kazetě, a&nbsp;pak to&nbsp;chcete prubnout všichni. Teď zrovna letí ve&nbsp;světě anál, a&nbsp;kdybys to&nbsp;jednou zkusil s&nbsp;pořádným pérem, možná by&nbsp;sis taky nechal radši nasrat na&nbsp;hlavu. A&nbsp;to ani nemluvím o&nbsp;tom, jaký nápady má&nbsp;náš režisér na&nbsp;první valašský porno, prej se&nbsp;to&nbsp;bude jmenovat Ovčák a&nbsp;jeho pes. Kdybys chtěl třeba vědět&nbsp;–“</span></p>
          <p class="chunk" data-nb-ref-number="273" data-nb-words="151" data-nb-chars="908"><span class="idea" data-nb-ref-number="273" id="idea273" data-nb-words="151" data-nb-chars="908">Ale Stachovi už&nbsp;to&nbsp;stačí. Dost. Spěchá do&nbsp;koupelny. Ne&nbsp;však proto, že&nbsp;by&nbsp;zase zabralo projímadlo. Jiné šťávy se&nbsp;v&nbsp;něm bouří. Dokonce ani ne&nbsp;ty&nbsp;žaludeční. Proboha. Tentokrát se&nbsp;pokusí zamknout, ale západka na&nbsp;dveřích nefunguje. Ona se&nbsp;hned hrne za&nbsp;ním, s&nbsp;vidličkou v&nbsp;pravé ruce&nbsp;– ale když uvidí, co&nbsp;Stach začne chladit proudem studené vody v&nbsp;umývadle, zarazí se. Ta&nbsp;děvka, která už&nbsp;bezpochyby viděla (a pojala!) desítky a&nbsp;stovky penisů, teď zírá na&nbsp;ten Stachův užasle jako novicka. Dokonce její tvář, modrofialová po&nbsp;tom nočním pádu, dostane na&nbsp;okamžik růžové zbarvení. Děvka, která se&nbsp;červená? Každopádně děvka, která pokročí ke&nbsp;Stachovi s&nbsp;vidličkou opět napřaženou, jako by&nbsp;chtěla nabodnout tu&nbsp;jeho uzeninu, rudou paprikovou klobásu, jež se&nbsp;pod ledovým proudem vody&nbsp;– a&nbsp;pod jejím neméně ledovým zrakem&nbsp;– rychle proměňuje ve&nbsp;vídeňský telecí páreček. Děvka, která syčí spíš jako husa nežli jako zlořečený had:</span></p>
          <p class="chunk" data-nb-ref-number="274" data-nb-words="6" data-nb-chars="37"><span class="idea" data-nb-ref-number="274" id="idea274" data-nb-words="6" data-nb-chars="37">„Ty hajzle! Tebe ten kaviár rajcuje!“</span></p>
          <p class="chunk" data-nb-ref-number="275" data-nb-words="3" data-nb-chars="16"><span class="idea" data-nb-ref-number="275" id="idea275" data-nb-words="3" data-nb-chars="16">„To je&nbsp;nesmysl!“</span></p>
          <p class="chunk" data-nb-ref-number="276" data-nb-words="12" data-nb-chars="82"><span class="idea" data-nb-ref-number="276" id="idea276" data-nb-words="12" data-nb-chars="82">„Vždyť to&nbsp;vidím! Myslíš, že&nbsp;jsem ještě nikdy neviděla žádnýho ubožáckýho úchyla?!“</span></p>
          <p class="chunk" data-nb-ref-number="277" data-nb-words="58" data-nb-chars="317"><span class="idea" data-nb-ref-number="277" id="idea277" data-nb-words="58" data-nb-chars="317">To&nbsp;podezření&nbsp;– <em>to obvinění!</em>&nbsp;– je&nbsp;tak hrozné, že&nbsp;Stach se&nbsp;nevzmůže ani na&nbsp;slovo. Na&nbsp;okamžik si&nbsp;dokonce pomyslí, ten mladík s&nbsp;vadnoucím tulipánem ve&nbsp;své dlani, že&nbsp;by&nbsp;bylo nejlepší, kdyby mu&nbsp;tu&nbsp;vidličku opravdu vrazila okem až&nbsp;do&nbsp;mozku, to&nbsp;jediné by&nbsp;mě&nbsp;mohlo zachránit!&nbsp;– ale ani tato důvěrnost nebude dovedena do&nbsp;konce.</span></p>
          <p class="chunk" data-nb-ref-number="278" data-nb-words="11" data-nb-chars="54"><span class="idea" data-nb-ref-number="278" id="idea278" data-nb-words="11" data-nb-chars="54">„Klidně si&nbsp;ho&nbsp;tu&nbsp;vyhoň a&nbsp;pak běž do&nbsp;prdele, ubožáčku!“</span></p>
          <p class="chunk" data-nb-ref-number="279" data-nb-words="52" data-nb-chars="281"><span class="idea" data-nb-ref-number="279" id="idea279" data-nb-words="52" data-nb-chars="281">Bude trvat roky, než se&nbsp;Stach naučí případně odpovídat na&nbsp;takové výzvy. Teď se&nbsp;však nevzmůže na&nbsp;nic kromě chvění. Všechny částice ve&nbsp;vesmíru si&nbsp;lze představit jako různé vibrace strun. A&nbsp;když se&nbsp;po&nbsp;chvíli vrátí z&nbsp;koupelny do&nbsp;pokoje, vidí, že&nbsp;na&nbsp;nic už&nbsp;se&nbsp;nevzmůže ani s&nbsp;tou dívkou.</span></p>
          <p class="chunk" data-nb-ref-number="280" data-nb-words="81" data-nb-chars="453"><span class="idea" data-nb-ref-number="280" id="idea280" data-nb-words="81" data-nb-chars="453">Z&nbsp;děvky bez zlatého zubu je&nbsp;totiž dívka v&nbsp;zelených šatech, už&nbsp;v&nbsp;nich sedí na&nbsp;hraně postele a&nbsp;zapíná si&nbsp;řemínek na&nbsp;zlatých lodičkách. Jako by&nbsp;se&nbsp;ty&nbsp;jehlové podpatky zarývaly až&nbsp;do&nbsp;Stachovy hlavy a&nbsp;do jeho srdce, tak vypadá ta&nbsp;dívka krásně a&nbsp;svůdně! Ovšem když zvedne ke&nbsp;Stachovi svou oteklou a&nbsp;rozbitou tvář, zasáhne to&nbsp;citlivého umělce ještě víc. Protože i&nbsp;bez brýlí vidí, že&nbsp;ta&nbsp;mladá žena má&nbsp;tu&nbsp;tvář celou vlhkou, tentokrát výjimečně vlastními sekrety.</span></p>
          <p class="chunk" data-nb-ref-number="281" data-nb-words="11" data-nb-chars="60"><span class="idea" data-nb-ref-number="281" id="idea281" data-nb-words="11" data-nb-chars="60">„Seru na&nbsp;to,“ oznámí Stachovi jaksi bez hněvu a&nbsp;bez energie.</span></p>
          <p class="chunk" data-nb-ref-number="282" data-nb-words="3" data-nb-chars="9"><span class="idea" data-nb-ref-number="282" id="idea282" data-nb-words="3" data-nb-chars="9">„Co se&nbsp;–“</span></p>
          <p class="chunk" data-nb-ref-number="283" data-nb-words="31" data-nb-chars="149"><span class="idea" data-nb-ref-number="283" id="idea283" data-nb-words="31" data-nb-chars="149">„Seru na&nbsp;tvoje sraní i&nbsp;na ten zasranej zub. Copak sis fakt myslel, že&nbsp;si&nbsp;ho&nbsp;strčím zpátky do&nbsp;huby, celej od&nbsp;tvých hoven? To&nbsp;by&nbsp;se&nbsp;ti&nbsp;tak líbilo, co?“</span></p>
          <p class="chunk" data-nb-ref-number="284" data-nb-words="21" data-nb-chars="114"><span class="idea" data-nb-ref-number="284" id="idea284" data-nb-words="21" data-nb-chars="114">Ale Stach toto absurdní obvinění mlčky přijme. Ví, že&nbsp;víc pro ni&nbsp;(ovšem ani pro sebe) v&nbsp;této chvíli udělat nemůže.</span></p>
          <p class="chunk" data-nb-ref-number="285" data-nb-words="19" data-nb-chars="105"><span class="idea" data-nb-ref-number="285" id="idea285" data-nb-words="19" data-nb-chars="105">„Ale na&nbsp;to&nbsp;zapomeň, chlapečku. Konečná. Líbilo se&nbsp;ti&nbsp;včera čumět, jak mě&nbsp;ten cikán šuká zezadu jak kozu?“</span></p>
          <p class="chunk" data-nb-ref-number="286" data-nb-words="4" data-nb-chars="24"><span class="idea" data-nb-ref-number="286" id="idea286" data-nb-words="4" data-nb-chars="24">„Já… přišel jsem pozdě.“</span></p>
          <p class="chunk" data-nb-ref-number="287" data-nb-words="35" data-nb-chars="166"><span class="idea" data-nb-ref-number="287" id="idea287" data-nb-words="35" data-nb-chars="166">„Škoda žes <em>vůbec</em> přišel! Takže to&nbsp;aby sis radši koupil ten film, co? Film, kde mě&nbsp;ojíždí celá ruská armáda, co? V&nbsp;síči v&nbsp;píči, to&nbsp;by&nbsp;se&nbsp;ti&nbsp;líbilo. Víš, co&nbsp;je&nbsp;to&nbsp;síč?“</span></p>
          <p class="chunk" data-nb-ref-number="288" data-nb-words="11" data-nb-chars="69"><span class="idea" data-nb-ref-number="288" id="idea288" data-nb-words="11" data-nb-chars="69">Stach raději jen přikývne. Mučivě bolavou hlavou. A&nbsp;ta dívka opakuje:</span></p>
          <p class="chunk" data-nb-ref-number="289" data-nb-words="7" data-nb-chars="28"><span class="idea" data-nb-ref-number="289" id="idea289" data-nb-words="7" data-nb-chars="28">„Že by&nbsp;se&nbsp;ti&nbsp;to&nbsp;líbilo? Co?“</span></p>
          <p class="chunk" data-nb-ref-number="290" data-nb-words="21" data-nb-chars="110"><span class="idea" data-nb-ref-number="290" id="idea290" data-nb-words="21" data-nb-chars="110">Tady je&nbsp;ovšem asi každá odpověď špatná. A&nbsp;tak Stach&nbsp;– mimoděk, bez jakékoli snahy o&nbsp;žert&nbsp;– odpoví takto: „Da.“</span></p>
          <p class="chunk" data-nb-ref-number="291" data-nb-words="1" data-nb-chars="5"><span class="idea" data-nb-ref-number="291" id="idea291" data-nb-words="1" data-nb-chars="5">„Co?“</span></p>
          <p class="chunk" data-nb-ref-number="292" data-nb-words="4" data-nb-chars="18"><span class="idea" data-nb-ref-number="292" id="idea292" data-nb-words="4" data-nb-chars="18">„To je&nbsp;rusky ano.“</span></p>
          <p class="chunk" data-nb-ref-number="293" data-nb-words="13" data-nb-chars="79"><span class="idea" data-nb-ref-number="293" id="idea293" data-nb-words="13" data-nb-chars="79">„Jenže smůla, soudruzi, protože vaše soudružka říká ne! Jak se&nbsp;to&nbsp;řekne rusky?“</span></p>
          <p class="chunk" data-nb-ref-number="294" data-nb-words="1" data-nb-chars="6"><span class="idea" data-nb-ref-number="294" id="idea294" data-nb-words="1" data-nb-chars="6">„Nět.“</span></p>
          <p class="chunk" data-nb-ref-number="295" data-nb-words="64" data-nb-chars="364"><span class="idea" data-nb-ref-number="295" id="idea295" data-nb-words="64" data-nb-chars="364">„Konec filmu, soudruzi. <em>Nět!</em> Nebudu se&nbsp;celej život přehrabovat v&nbsp;cizích hovnech, abych si&nbsp;nakonec nechala srát z&nbsp;chlupatých prdelí na&nbsp;hlavu! Takhle bych totiž nakonec skončila, rozumíš, jak jsem se&nbsp;hrabala v&nbsp;těch tvých hovnech, nakonec mi&nbsp;to&nbsp;došlo! Že&nbsp;ubožáci jako ty&nbsp;by&nbsp;si&nbsp;kupovali filmy, jak mi&nbsp;jiní ubožáci serou na&nbsp;hlavu kaviár, a&nbsp;ty by&nbsp;sis u&nbsp;toho honil brko!“</span></p>
          <p class="chunk" data-nb-ref-number="296" data-nb-words="3" data-nb-chars="19"><span class="idea" data-nb-ref-number="296" id="idea296" data-nb-words="3" data-nb-chars="19">„Nět,“ řekne Stach.</span></p>
          <p class="chunk" data-nb-ref-number="297" data-nb-words="8" data-nb-chars="42"><span class="idea" data-nb-ref-number="297" id="idea297" data-nb-words="8" data-nb-chars="42">„Nebo se&nbsp;mi&nbsp;snad nechceš vysrat na&nbsp;hlavu?“</span></p>
          <p class="chunk" data-nb-ref-number="298" data-nb-words="1" data-nb-chars="5"><span class="idea" data-nb-ref-number="298" id="idea298" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="299" data-nb-words="35" data-nb-chars="215"><span class="idea" data-nb-ref-number="299" id="idea299" data-nb-words="35" data-nb-chars="215">„Dnes máš poslední šanci, chlapečku! Protože já&nbsp;končím, končím s&nbsp;tímhle vším, finito! Jsi můj poslední kunčoft, rozumíš? Můžeš se&nbsp;mi&nbsp;vysrat do&nbsp;rozbitýho ksichtu, třeba teď zase já&nbsp;spolknu ten zlatej zub! Tak chceš?“</span></p>
          <p class="chunk" data-nb-ref-number="300" data-nb-words="15" data-nb-chars="92"><span class="idea" data-nb-ref-number="300" id="idea300" data-nb-words="15" data-nb-chars="92">Co&nbsp;je&nbsp;nejhorší: Stach zaváhá. Teorie strun by&nbsp;nám nakonec umožnila nahlédnout do&nbsp;Boží mysli.</span></p>
          <p class="chunk" data-nb-ref-number="301" data-nb-words="32" data-nb-chars="189"><span class="idea" data-nb-ref-number="301" id="idea301" data-nb-words="32" data-nb-chars="189">Co&nbsp;je&nbsp;nejlepší: Stach poklekne před tou uslzenou dívkou. Pokládá dlaně na&nbsp;její kolena, tak hladká a&nbsp;teplá. Dívá se&nbsp;jí&nbsp;do&nbsp;tváře, poničené nejen včerejší havárií. „Já tě&nbsp;chci milovat,“ řekne.</span></p>
          <p class="chunk" data-nb-ref-number="302" data-nb-words="203" data-nb-chars="1150"><span class="idea" data-nb-ref-number="302" id="idea302" data-nb-words="203" data-nb-chars="1150">Tak nějak to&nbsp;bylo. Tak se&nbsp;to&nbsp;<em>přihodilo</em>. Zub se&nbsp;tehdy nenašel, aspoň ne&nbsp;ve&nbsp;Stachově těle. A&nbsp;nenašla se&nbsp;ani ta&nbsp;děvka, aby se&nbsp;jí&nbsp;zeptal, zda toho opravdu nechala a&nbsp;zda se&nbsp;ten zub přece jen nenašel někde jinde. Hledal ji, nejen kvůli tomu zubu, ale příliš pozdě. Necelé tři týdny po&nbsp;této <em>příhodě</em> měl totiž vážnou <em>nehodu</em> na&nbsp;bicyklu, trefil při sjezdu lesem osobní automobil, který neměl na&nbsp;lesní cestě co&nbsp;dělat (uvnitř souložící dvojice)&nbsp;– a&nbsp;protože tehdy ještě nebyly v&nbsp;módě cyklistické přilby, proležel dva dny v&nbsp;kómatu a&nbsp;čtvrtrok ve&nbsp;špitále. Tehdy mu&nbsp;zkoumali v&nbsp;Úrazové nemocnici snad každou část těla, než je&nbsp;zase začali skládat dohromady&nbsp;– a&nbsp;protože o&nbsp;zlatém zubu se&nbsp;v&nbsp;žádných lékařských zprávách a&nbsp;nálezech nic neobjevilo, pustil jej Stach po&nbsp;svém vyzdravění k&nbsp;vodě. Přesunul jej do&nbsp;vyprávění; vyprávění jej opouzdřilo cystou příběhu. Stach musel tehdy překousnout jiné věci. Nerozsekal si&nbsp;tehdy při tom pádu sice rty, ale zlomil si&nbsp;obě ruce a&nbsp;levá z&nbsp;nich se&nbsp;už&nbsp;nikdy nedala do&nbsp;pořádku natolik, aby mohl veřejně koncertovat. Pokládal to&nbsp;za&nbsp;jisté znamení a&nbsp;přijal to&nbsp;s&nbsp;jistou úlevou. Přestal na&nbsp;pár let hrát&nbsp;– a&nbsp;s&nbsp;komponováním se&nbsp;rozloučil už&nbsp;navždy.</span></p>
          <p class="chunk" data-nb-ref-number="303" data-nb-words="4" data-nb-chars="23"><span class="idea" data-nb-ref-number="303" id="idea303" data-nb-words="4" data-nb-chars="23">Hrej, hrej, hrej, hrej.</span></p>
          <p class="chunk" data-nb-ref-number="304" data-nb-words="96" data-nb-chars="545"><span class="idea" data-nb-ref-number="304" id="idea304" data-nb-words="96" data-nb-chars="545">Ale tu&nbsp;děvku v&nbsp;zelených šatech přesto hledal. Neposlal jí&nbsp;dosud peníze za&nbsp;ten zlatý zub, které jí&nbsp;tehdy slíbil&nbsp;– a&nbsp;když se&nbsp;jeho mysl pokoušela v&nbsp;nemocnici najít východ z&nbsp;temné místnosti bolesti, občas ho&nbsp;napadlo, zda za&nbsp;jeho havárii nemůže právě to, že&nbsp;nesplnil svůj slib. Když vyzdravěl, tak se&nbsp;z&nbsp;toho dětinského podezření samozřejmě oklepal, jako se&nbsp;postupně oklepal ze&nbsp;všeho, i&nbsp;ze své umělecké kastrace&nbsp;– ale tu&nbsp;děvku přece jen hledal. Chtěl ji&nbsp;vidět&nbsp;– novýma očima. Protože byl novým člověkem. Chtěl vědět, zda se&nbsp;novým člověkem stala i&nbsp;ona.</span></p>
          <p class="chunk" data-nb-ref-number="305" data-nb-words="2" data-nb-chars="11"><span class="idea" data-nb-ref-number="305" id="idea305" data-nb-words="2" data-nb-chars="11">Hrej. <em>Hrej.</em></span></p>
          <p class="chunk" data-nb-ref-number="306" data-nb-words="131" data-nb-chars="769"><span class="idea" data-nb-ref-number="306" id="idea306" data-nb-words="131" data-nb-chars="769">Ale nepřehánějme to&nbsp;zase. Ani Stach to&nbsp;s&nbsp;tím hledáním moc nepřeháněl. Zavolal sice na&nbsp;číslo, které mu&nbsp;dala&nbsp;– ale telefon nikdo nezvedal a&nbsp;v&nbsp;době pevných linek jí&nbsp;neměl jak jinak nechat vzkaz. Ulevilo se&nbsp;mu. Proto ani nezavolal do&nbsp;vinárny toho věhlasného zlínského hotelu, nezeptal se&nbsp;Vildy. Radši. Ponechejme si&nbsp;své iluze. Nejspíš to&nbsp;skončilo v&nbsp;nejlepším&nbsp;– v&nbsp;tom <em>opravdu</em> nejlepším. Protože tehdy ještě nebyl internet ani placené televizní kanály, občas si&nbsp;nahodile kupoval v&nbsp;pornoshopech filmy, o&nbsp;nichž si&nbsp;myslel, že&nbsp;by&nbsp;v&nbsp;nich tu&nbsp;dívku třeba mohl objevit&nbsp;– ale neměl na&nbsp;ni&nbsp;štěstí. Možná tu&nbsp;pornokariéru opravdu vzdala. Ale nikdy si&nbsp;nepořídil žádný pornofilm s&nbsp;kaviárem (a také řadu let nedokázal vzít do&nbsp;úst na&nbsp;žádném rautu opravdový kaviár, dokonce ani ten růžový ne).</span></p>
          <p class="chunk" data-nb-ref-number="307" data-nb-words="97" data-nb-chars="611"><span class="idea" data-nb-ref-number="307" id="idea307" data-nb-words="97" data-nb-chars="611">„Takže si&nbsp;dnes aspoň můžu myslet, že&nbsp;se&nbsp;opravdu napravila,“ dokončuje Stach obvykle svou historku, aby měla aspoň nějaké vyznění, nějakou vznešenou pointu, nějaké poslání. „A&nbsp;že jistý podíl&nbsp;– jistěže ne&nbsp;zásadní, ale svým způsobem <em>iniciační</em>&nbsp;– na&nbsp;tom měla i&nbsp;hudba, dokonce moje vlastní skladba, pánové.“ A&nbsp;někdy ještě dodává, samozřejmě že&nbsp;ironicky: „Jistěže jsem nebyl prvním hudebníkem, který svým dílem přispěl ke&nbsp;kultivaci a&nbsp;možná i&nbsp;napravení lidské duše&nbsp;– ale nejspíš jsem opravdu první, kdo to&nbsp;dokázal takovou fekální oklikou. Nevyprávějte to&nbsp;prosím kolegu Huptychovi, ať&nbsp;na&nbsp;mě&nbsp;nepřijde s&nbsp;tím svým Freudem.“</span></p>
          <p class="chunk" data-nb-ref-number="308" data-nb-words="1" data-nb-chars="5"><span class="idea" data-nb-ref-number="308" id="idea308" data-nb-words="1" data-nb-chars="5"><em>Hrej</em>.</span></p>
          <p class="chunk" data-nb-ref-number="309" data-nb-words="77" data-nb-chars="447"><span class="idea" data-nb-ref-number="309" id="idea309" data-nb-words="77" data-nb-chars="447">Teď, v&nbsp;tunelu magnetické rezonance, ale Stach nepoužívá tu&nbsp;svou vyhlášenou ironii. Teď&nbsp;– tváří v&nbsp;tvář jinému dirigentovi&nbsp;– naslouchá své vlastní hudbě s&nbsp;opravdovou vážností. Naslouchá&nbsp;– a&nbsp;slyší. Není to&nbsp;vlastně tak špatná skladba, není to&nbsp;taková sračka, jak jsem se&nbsp;roky domníval. I&nbsp;když to&nbsp;byla jen ouvertura k&nbsp;milostnému aktu, který se&nbsp;nikdy nekonal. Ostatně jako i&nbsp;s&nbsp;tou děvkou v&nbsp;hotelu Moskva, že? Jako s&nbsp;celým mým životem. <em>Nepronikl jsem tam.</em></span></p>
          <p class="chunk" data-nb-ref-number="310" data-nb-words="162" data-nb-chars="957"><span class="idea" data-nb-ref-number="310" id="idea310" data-nb-words="162" data-nb-chars="957">Možná by&nbsp;ta&nbsp;hudba přece jen mohla být záchrannou brzdou toho mého vlaku, řítícího se&nbsp;do&nbsp;tunelu. Zneužití se&nbsp;trestá. A&nbsp;když mu&nbsp;o&nbsp;dva dny později jeho lékař oznámí, že&nbsp;žádný zlatý zub ve&nbsp;Stachově nitru sice nalezen nebyl, ale malý nádor na&nbsp;prostatě bohužel ano, pocítí Stach v&nbsp;první chvíli dokonce něco jako úlevu. Tři týdny po&nbsp;robotické operaci zkouší na&nbsp;radu lékaře poprvé při pornofilmu masturbovat, aby zjistil, nakolik se&nbsp;mu&nbsp;vrací potence. (Ženskou k&nbsp;tomu zpočátku nepouštějte, poradil mu&nbsp;totiž lékař.) Je&nbsp;to&nbsp;film o&nbsp;ruských kozácích, to&nbsp;vypadá nadějně. Stach si&nbsp;podá utěrku a&nbsp;dokonce chvíli váhá, zda si&nbsp;místo přidabovaného vzdychání nemá pustit do&nbsp;reproduktorů vlastní skladbu, Fantasy For Your Piano; ne&nbsp;snad kvůli erekci, ale protože nesdílí lékařův optimismus. <em>Hrej, hrej, hrej, hrej.</em> Opatrně se&nbsp;usměje, a&nbsp;nejen kvůli tomu, že&nbsp;docela nadějně to&nbsp;na&nbsp;pár okamžiků vypadá i&nbsp;s&nbsp;jeho erekcí. Najednou si&nbsp;je&nbsp;totiž skoro jistý, že&nbsp;tu&nbsp;děvku už&nbsp;brzy zase uvidí.</span></p>
          <hr>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="311" data-nb-words="5" data-nb-chars="26"><span class="idea" data-nb-ref-number="311" id="idea311" data-nb-words="5" data-nb-chars="26"><p>Tanec smrti. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="312" data-nb-words="6" data-nb-chars="32"><span class="idea" data-nb-ref-number="312" id="idea312" data-nb-words="6" data-nb-chars="32"><p>S&nbsp;láskou, důvěrně. <em>Pozn. red.</em> <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./laska_na_cizim_hrobe_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>